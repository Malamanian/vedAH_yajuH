<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/brAhmaNam/sAyaNa-bhAShyam/1/</link>
    <description>Recent content in &#43;१ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/taittirIyam/brAhmaNam/sAyaNa-bhAShyam/1/index.xml" rel="self" type="application/rss+xml" />
    <item>
      <title>०२, कर्मानुष्ठानार्हः नक्षत्ररूपः पुण्यकालः</title>
      <link>https://vishvAsa.github.io/vedAH_yajuH/taittirIyam/brAhmaNam/sAyaNa-bhAShyam/1/5/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/sAyaNa-bhAShyam/1/5/2/</guid>
      <description>नक्षत्रेष्टिकाण्डम्‌ मूलम् यत्पुण्य॒न्नख्ष॑त्रम् । तद्बट्कु॑र्वीतोपव्यु॒षम् ।
मन्त्रः यत् पुण्य॒न् नख्ष॑त्र॒न् तद् बट् कु॑र्वीतोपव्यु॒षम् ।
सायणटीका ज्योतिःशास्त्रप्रसिद्ध्या कर्तुः स्वस्य क्रियमाणस्य कर्मणश् चानुकूलत्वेन पुण्यं यन् नक्षत्रम् अस्ति, उपव्युषम् उषःकालसमीपे तन् नक्षत्रं बट् कुर्वीत = बाढं कुर्वीत । &amp;ldquo;आकाशे सूर्योदय-देशाद् ऊर्ध्वम् एतावति दूरे तन् नक्षत्रं तिष्ठती&amp;quot;ति बुद्धौ दृढ-निश्चयं कुर्यात् ।
 मूलम् य॒दा वै सूर्य॑ उ॒देति॑ । अथ॒ नख्ष॑त्र॒न्नैति॑ ।
मन्त्रः य॒दा वै सूर्य॑ उ॒देत्य्॒ अथ॒ नख्ष॑त्र॒न् नैति॑ ।
सायणटीका उपव्युषम् इत्य् अस्यैवाभिप्रायः स्पष्टी क्रियते । यस्मिन् काले सूर्य उदेति तस्मिन् काले तन् नक्षत्रं पुरुषो नैति न प्राप्नोति । सूर्य-प्रकाशेन तिरोहितत्वाद् द्रष्टुं न शक्यत इत्य् उदयात् प्राग् एव नक्षत्र-दर्शन-काले तस्य स्थान-विशेषं निश्चिनुयात् ।</description>
    </item>
    
    <item>
      <title>०६, अभिषेकार्थजलसंस्कारः</title>
      <link>https://vishvAsa.github.io/vedAH_yajuH/taittirIyam/brAhmaNam/sAyaNa-bhAShyam/1/7/06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/sAyaNa-bhAShyam/1/7/06/</guid>
      <description>मन्त्रः &amp;ldquo;देवी॑राप॒स्सम्मधु॑मती॒र्मधु॑मतीभिस्सृज्यध्व॒&amp;quot;मित्या॑ह । ब्रह्म॑णै॒वैना॒स्सꣳ सृ॑जति ।
सायणटीका 1देवीराप इत्यादि ॥ एवं गृहीतानपांग्रहान्वैतसे द्रोणकलशे अनेन समवनयति । ब्रह्मणा परिबृढेन परेण एना अपस्संसृजति मधुमत्त्वलिङ्गात् ।
 मन्त्रः &amp;ldquo;अना॑धृष्टास्सीद॒ते&amp;quot;त्या॑ह । ब्रह्म॑णै॒वैना᳚स्सादयति ।
सायणटीका अनाधृष्टाः इति होतृब्राह्मणाच्छंसिनोः धिष्ण्यावन्तरेण सादयति ।
 मन्त्रः अ॒न्त॒रा होतु॑श्च॒ धिष्णि॑यम्ब्राह्मणाच्छ॒ꣳ॒सिन॑श्च सादयति । आ॒ग्ने॒यो वै होता᳚ । ऐ॒न्द्रो ब्रा᳚ह्मणाच्छ॒ꣳ॒सी । तेज॑सा चै॒वेन्द्रि॒येण॑ चोभ॒यतो॑ रा॒ष्ट्रम्परि॑गृह्णाति ।
सायणटीका ब्रह्मणैव साक्षादेनाः सादयति अनाधृष्टत्वलिङ्गात् । सादयतीत्युक्तं, क्वेत्याह - अन्तरेति । गतम् ॥
 मन्त्रः हिर॑ण्ये॒नोत्पु॑नाति । आहु॑त्यै॒ हि प॒वित्रा᳚भ्यामुत्पु॒नन्ति॒ व्यावृ॑त्त्यै ॥33॥</description>
    </item>
    
  </channel>
</rss>
