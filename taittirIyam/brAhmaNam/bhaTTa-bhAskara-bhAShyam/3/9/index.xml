<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;९ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/</link>
    <description>Recent content in &#43;९ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/01/</guid>
      <description>मन्त्रः प्र॒जाप॑तिरश्वमे॒धम॑सृजत ।
सो᳚ऽस्माथ्सृ॒ष्टोऽपा᳚क्रामत् ।
टीका 1प्रजापतिरश्वमेधमित्यादि ॥ प्रजापतिसृष्टोऽश्वमेधः तत्सकाशात् अपाक्रामत् अपागच्छत् ।
मन्त्रः तम॑ष्टाद॒शिभि॒रनु॒ प्रायु॑ङ्क्त ।
तमा᳚प्नोत् ।
टीका अथ प्रजापतिः तमश्वमेधं अनु लक्षीकृत्य अष्टादशिभिः प्रायुङ्क्त अष्टादशिनामग्नौ प्रक्षेपलक्षणं अनन्तरप्रयोगं कृतवान् । अष्टादश परिमाणमेषामित्यष्टादशिनः &amp;lsquo;शञ्छतोर्डिनिः&amp;rsquo; इति डिनिप्रत्ययः । &amp;lsquo;रोहितो धूम्ररोहितः&amp;rsquo; इत्यादिभिः दशरनुवाकैः उक्ताः अशीत्यधिकं शतमष्टादशिनः ।
मन्त्रः य॒ज्ञमे॒व तैरा॒प्त्वा यज॑मा॒नोऽव॑रुन्धे ।
टीका तैः तं अश्वमेधं आप्त्वा पुनरपि तैः अष्टादशिभिः तमश्वमेधं अवारुन्ध विधेयोकृत्यात्मसमीपे स्थापितवान् ।
मूलम् स॒व्ँव॒थ्स॒रस्य॒ वा ए॒षा प्र॑ति॒मा ।</description>
    </item>
    
    <item>
      <title>०२</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/02/</guid>
      <description>मन्त्रः प्र॒जाप॑तिरकामयतो॒भौ लो॒कावव॑ रुन्धी॒येति॑ ।
स ए॒तानु॒भया᳚न्प॒शून॑पश्यत् ।
ग्रा॒म्याꣳश्चा॑र॒ण्याꣳश्च॑ ।
तानाल॑भत ।
तैर्वै स उ॒भौ लो॒काववा॑रुन्ध ।
ग्रा॒म्यैरे॒व प॒शुभि॑रि॒मल्ँ लो॒कमवा॑रुन्ध ।
आ॒र॒ण्यैर॒मुम् ।
मूलम् यद्ग्रा॒म्यान्प॒शूना॒लभ॑ते ।
इ॒ममे॒व तैर्लो॒कमव॑ रुन्धे ।
मन्त्रः यद्ग्रा॒म्यान्प॒शूना॒लभ॑ते ।
इ॒ममे॒व तैर्लो॒कमव॑ रुन्धे ।
यदा॑र॒ण्यान् ॥5॥
अ॒मुन्तैः ।
टीका 1प्रजापतिरकामयतेमादि ॥ गतम् ॥
मन्त्रः अन॑वरुद्धो॒ वा ए॒तस्य॑ सव्ँवथ्स॒र इत्या॑हुः ।
य इ॒तइ॑तश्चातुर्मा॒स्यानि॑ सव्ँवथ्स॒रम्प्र॑यु॒ङ्क्त इति॑ ।
ए॒तावा॒न्॒वै स॑व्ँवथ्स॒रः ।
यच्चा॑तुर्मा॒स्यानि॑ ।
यदे॒ते चा॑तुर्मा॒स्याᳶ प॒शव॑ आल॒भ्यन्ते᳚ ।
प्र॒त्यख्ष॑मे॒व तैस्स॑व्ँवथ्स॒रय्ँयज॑मा॒नोऽव॑रुन्धे ।</description>
    </item>
    
    <item>
      <title>०३</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/03/</guid>
      <description>मन्त्रः अ॒स्मै वै लो॒काय॑ ग्रा॒म्याᳶ प॒शव॒ आल॑भ्यन्ते ।
अ॒मुष्मा॑ आर॒ण्याः ।
मूलम् यद्ग्रा॒म्यान्प॒शूना॒लभ॑ते ।
इ॒ममे॒व तैर्लो॒कमव॑रुन्धे ।
मन्त्रः यद्ग्रा॒म्यान्प॒शूना॒लभ॑त इ॒ममे॒व तैर्लो॒कमव॑रुन्धे ।
मूलम् यदा॑र॒ण्यान् ।
अ॒मुन्तैः।
मन्त्रः यदा॑र॒ण्यान् +++(आलभन्ते)+++।
अ॒मुन्तैः +++(अवरुन्धे)+++ ।
उ॒भया᳚न्प॒शूनाल॑भते ।
गा॒म्याꣳश्चा॑र॒ण्याꣳश्च॑ ।
उ॒भयो᳚र्लो॒कयो॒रव॑रुद्ध्यै ।
टीका 1अस्मै वा इयादि ॥ गतम् । यदारण्यानिति आलभन्त इत्येव । अमुं तैरिति । अवरुन्ध इत्येव । एवमन्यतरालम्भे अन्यतरावरोधः उभयालम्भेनोभयावरोधः ।
मन्त्रः उ॒भया᳚न्प॒शूनाल॑भते ॥9॥
ग्रा॒म्याꣳश्चा॑र॒ण्याꣳश्च॑ ।
उ॒भय॑स्या॒न्नाद्य॒स्याव॑रुद्ध्यै ।
उ॒भया᳚न्प॒शूनाल॑भते ।
ग्रा॒म्याꣳश्चा॑र॒ण्याꣳश्च॑ ।</description>
    </item>
    
    <item>
      <title>०४</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/04/</guid>
      <description>मन्त्रः &amp;ldquo;यु॒ञ्जन्ति॑ ब्र॒ध्न&amp;quot;मित्या॑ह ।
टीका 1युञ्जन्ति ब्रध्नमिति दक्षिणस्यां युगधुरि अश्वमलंकृतं युनक्ति ॥
मन्त्रः अ॒सौ वा आ॑दि॒त्यो ब्र॒ध्नः । आ॒दि॒त्यमे॒वास्मै॑ युनक्ति ।
टीका असौ वा इत्यादि । ब्रह्मवादिगुणयोगादादित्यादियोजनत्वेन अश्व योजनं रूपयति । अस्मै यजमानाय आदित्यादिमानयं यथा स्यादिति । एतदर्थमेवादित्यादीन् स्वकार्येषु व्यापारयतीत्यर्थः । बृंहाणात् ब्रध्नः आदित्यः ।
मन्त्रः &amp;ldquo;अ॒रु॒ष&amp;quot;मित्या॑ह । अ॒ग्निर्वा अ॑रु॒षः । अ॒ग्निमे॒वास्मै॑ युनक्ति ।
टीका आरोचनादरुषोऽग्रिः ।
मन्त्रः &amp;ldquo;चर॑न्त॒&amp;quot;मित्या॑ह । वा॒युर्वै चरन्न्॑ । वा॒युमे॒वास्मै॑ युनक्ति ।
टीका सदा चरणात् चरन् वायुः ।</description>
    </item>
    
    <item>
      <title>०५</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/05/</guid>
      <description>मन्त्रः तेज॑सा॒ वा ए॒ष ब्र॑ह्मवर्च॒सेन॒ व्यृ॑द्ध्यते ।
यो᳚ऽश्वमे॒धेन॒ यज॑ते ।
होता॑ च ब्र॒ह्मा च॑ ब्र॒ह्मोद्य॑व्ँ वदतः ।
तेज॑सा चै॒वैन॑म्ब्रह्मवर्च॒सेन॑ च॒ सम॑र्धयतः ।
टीका 1तेजसा वा इत्यादि ॥ भीष्मस्वभावत्वात् । ब्रह्मोद्यमिति । ब्रह्मणो वादो ब्रह्मोद्यं प्रश्नप्रतिज्ञारूपेण वेदार्थाध्यवसायः । &amp;lsquo;वदस्सुपि क्यप् च&amp;rsquo; इति क्यप् । तत्राश्वमेधस्य प्राशस्त्यसमर्थतया यजमानस्य तेजोब्रह्मवर्चसयोः समृद्धिं कुरुतो ब्रह्मोद्यं वदन्तौ होतृब्रह्माणौ ॥
मन्त्रः द॒ख्षि॒ण॒तो ब्र॒ह्मा भ॑वति । द॒ख्षि॒ण॒त आ॑यतनो॒ वै ब्र॒ह्मा । बा॒र्॒ह॒स्प॒त्यो वै ब्र॒ह्मा ।
टीका 2दक्षिणत इत्यादि ॥ वक्ष्यति &amp;lsquo;यूपमभितो वदतः&amp;rsquo; इति । तत्राग्निष्ठस्य यूपस्य दक्षिणतो ब्रह्मा आसीनो वदति । उत्तरत आसीनो होता वदति । वेद्या दक्षिणतः ब्रह्मणस्स्थानं, उत्तरतो होतुः ।</description>
    </item>
    
    <item>
      <title>०६</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/06/</guid>
      <description>मन्त्रः अप॒ वा ए॒तस्मा᳚त्प्रा॒णाᳵ क्रा॑मन्ति ।
यो᳚ऽश्वमे॒धेन॒ यज॑ते ।
प्रा॒णाय॒ स्वाहा᳚ व्या॒नाय॒ स्वाहेति॑ संज्ञ॒प्यमा॑न॒ आहु॑तीर्जुहोति ।
प्रा॒णाने॒वास्मि॑न्दधाति ।
नास्मा᳚त्प्रा॒णा अप॑क्रामन्ति ।
टीका 1अप वा इत्यादि ॥ बहूनां पशूनां प्राणवियोजनकरणात् तत्कारिणो यजमानादपि प्राणा अपक्रामन्ति तस्मात् अनेन होमेन यजमाने प्राणान् स्थापयति ॥
मन्त्रः अव॑न्ती॒स्स्थाव॑न्तीस्त्वाऽवन्तु ।
प्रि॒यन्त्वा᳚ प्रि॒याणा᳚म् ।
वर्षि॑ष्ठ॒माप्या॑नाम् ।
नि॒धी॒नान्त्वा॑ निधि॒पतिꣳ॑ हवामहे वसो म॒मेत्या॑ह ।
अपै॒वास्मै॒ तद्ध्नु॑वते ॥25॥
टीका 2अवन्तीस्स्थेति ॥ अत्र राजपत्न्यो दक्षिणान् केशपक्षानुद्ग्रथ्य सव्यान् प्रस्रस्य दक्षिणानूरूनाघ्नानाः सिग्भिरवधून्वन्त्यः त्रिः प्रदक्षिणमश्वं धुवन्त्यः परियन्ति अनेन मन्त्रेण । अथ सव्यानुद्ग्रथ्य दक्षिणान् प्रस्रस्य सव्यानूरूनाघ्नानाः अनभिधून्वन्त्यः त्रिः प्रतिपरियन्ति प्रदक्षिणमन्ततो यथा प्रथमे पर्याये । तत्र मृतोपचारभूतसिग्वातस्थानीयं सिग्भिरश्वस्य अभिधूननं क्रियते । तत्सर्वमस्मा अश्वाय अपह्नुवते । अनेन मन्त्रेण करणानि चादधति । अपीत्यै देवतास्त्वामवन्तु, प्रियत्वादिगुणकं त्वामाह्वयामः इति च मन्त्रलिङ्गात् ।</description>
    </item>
    
    <item>
      <title>०७</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/07/</guid>
      <description>मन्त्रः अप॒ वा ए॒तस्मा॒च्छ्री रा॒ष्ट्रङ्क्रा॑मति ।
यो᳚ऽश्वमे॒धेन॒ यज॑ते ।
ऊ॒र्ध्वामे॑ना॒मुच्छ्र॑यता॒दित्या॑ह ।
टीका 1अप वा इत्यादि ॥ दीर्घकालं राजोपचारविरहात् श्रीश्च राष्ट्रं चास्मात् अपक्रामति ।
मन्त्रः श्रीर्वै रा॒ष्ट्रम॑श्वमे॒धः ।
श्रिय॑मे॒वास्मै॑ रा॒ष्ट्रमू॒र्ध्वमुच्छ्र॑यति ।
टीका श्रीर्वा इति । तदुभयसाधनत्वात्ताच्छब्द्यम् । तत्र योन्युच्छ्रयणवाचोयुक्त्या श्रीराष्ट्रयोरुच्छ्रितिहेतुत्वं कर्मणो दर्शयति ॥
मन्त्रः वे॒णु॒भा॒रङ्गि॒रावि॒वेत्या॑ह ।
रा॒ष्ट्रव्ँ वै भा॒रः ।
रा॒ष्ट्रमे॒वास्मै॒ पर्यू॑हति ।
टीका 2राष्ट्रं वा इति ॥ भरणीयत्वात् राष्ट्रं भारः । योन्युच्छ्रयणस्य वेणुभारोच्छ्रितिहेतुसाम्यात् राष्ट्रमस्मै पर्यूहति परितस्समूहीकरोति अपक्रान्तमेकत्र प्रकृतिस्थं स्थापयति ॥</description>
    </item>
    
    <item>
      <title>०८</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/08/</guid>
      <description>मन्त्रः प्र॒जाप॑तिᳶ प्र॒जास्सृ॒ष्ट्वा प्रे॒णाऽनु॒ प्रावि॑शत् ।
ताभ्य॒ᳶ पुन॒स्सम्भ॑वितु॒न्नाश॑क्नोत् ।
सो᳚ऽब्रवीत् -
&amp;ldquo;ऋ॒ध्नव॒दिथ्सः ।
टीका 1प्रजापतिः प्रजास्सृष्टेत्यादि ॥ प्रेणा प्रेम्णा । छान्दसो वर्णलोपः । प्रजासु क्षिप्तस्यात्मीयेन रूपेण संहत्यावस्थानं संभवः पृथक्त्वं, तत्कर्तुमशक्तोऽब्रवीत् ऋध्नवदिति ।
मन्त्रः यो मे॒तᳶ पुन॑स्स॒म्भर॒&amp;quot;दिति॑ ।
टीका ऋध्नुयादेव सः यो मा इतः प्रजाभ्यः संभरत् संभरेत् । भृञोलेट् । एकत्र संभृतं कुर्यात् ।
मन्त्रः तन्दे॒वा अ॑श्वमे॒धेनै॒व सम॑भरन्न् ।
ततो॒ वै त आ᳚र्ध्नुवन्न् ।
मूलम् यो᳚ऽश्वमे॒धेन॒ यज॑ते ।
प्र॒जाप॑तिमे॒व सम्भ॑रत्यृ॒ध्नोति॑ ।</description>
    </item>
    
    <item>
      <title>०९</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/09/</guid>
      <description>मन्त्रः प्र॒थ॒मेन॒ वा ए॒ष स्तोमे॑न रा॒ध्वा ।
च॒तु॒ष्टो॒मेन॑ कृ॒तेनाया॑ना॒मुत्त॒रेहन्न्॑ ।
ए॒क॒वि॒ꣳ॒शे प्र॑ति॒ष्ठाया॒म्प्रति॑ तिष्ठति ।
टीका 1प्रथमेनेत्यादि ॥ प्रथमेन स्तोमेन स्तोमवता अह्ना चतुष्टोमेन चतुरुत्तरस्तोमचतुष्टयेन अयानां कालावयवानां मध्ये कृतेन कृतयुगस्थानीयेन कर्मसिद्धिहेतुत्वात्ताच्छब्द्यम् । तादृशेन प्रथमेनाह्ना राष्ट्रा कालसाद्गुण्येन वृद्धिं प्राप्य अविकलकर्मा भूत्वा उत्तरे एकविंशे अहनि प्रतिष्ठायां प्रतिष्ठाभूते प्रतितिष्ठति अविचलितसंबन्धो भवति ।
मन्त्रः ए॒क॒वि॒ꣳ॒शात्प्र॑ति॒ष्ठाया॑ ऋ॒तून॒न्वारो॑हति ।
ऋ॒तवो॒ वै पृ॒ष्ठानि॑ ।
ऋ॒तव॑स्सव्ँवथ्स॒रः ।
टीका ततः प्रतिष्ठाभूतादेकविंशादह्नः प्रथमं ऋतूनन्वारोहति देवीभविष्यति । पृष्ठानामृतुत्वं षट्त्वान्वयेन । ऋतवस्संवत्सरः तदारब्धत्वात् ।</description>
    </item>
    
    <item>
      <title>१०</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/10/</guid>
      <description>मन्त्रः प्र॒जाप॑तिरकामयत &amp;ldquo;म॒हान॑न्ना॒दस्स्या॒&amp;quot;मिति॑ ।
टीका 1प्रजापतिरकामयतेत्यादि ॥ अन्नादनसामर्थ्यविषयं महत्त्वम् । यद्वा ऐश्वर्येण महान् अन्नादनसमर्थश्च स्यामिति ।
मन्त्रः स ए॒ताव॑श्वमे॒धे म॑हि॒माना॑वपश्यत् ।
टीका महिमानौ महिमाख्यौ ग्रहावपश्यत् ।
मन्त्रः ताव॑गृह्णीत ।
टीका अगृह्णीत च । &amp;lsquo;यः प्राणतः, य आत्मदाः&amp;rsquo; इति पूर्वोत्तरौ महिमानौ ।
मन्त्रः ततो॒ वै स म॒हान॑न्ना॒दो॑ऽभवत् ।
मूलम् यᳵ का॒मये॑त म॒हान॑न्ना॒दस्स्या॒मिति॑ ।
स ए॒ताव॑श्वमे॒धे म॑हि॒मानौ॑ गृह्णीत ।
मन्त्रः यᳵ का॒मये॑त म॒हान॑न्ना॒दस्स्या॒मिति॒ स ए॒ताव॑श्वमे॒धे म॑हि॒मानौ॑ गृह्णीत ।
म॒हाने॒वान्ना॒दो भ॑वति ।
टीका गतमन्यत् ॥</description>
    </item>
    
    <item>
      <title>११</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/11/</guid>
      <description>मन्त्रः तय्ँयत्प्रा॑जाप॒त्यङ्कु॒र्यात् ।
या दे॒वता॒ अपि॑भागाः ।
टीका 1वैश्वदेवो वा इति ॥ प्राजापत्यमेव यदि कुर्यात् या अन्या देवता अपिभागाः संभावितभागाः । संभावनायामपिशब्दः ।
मन्त्रः ता भा॑ग॒धेये॑न॒ व्य॑र्धयेत् ।
टीका ताः भागधेयेन आत्मीयेन व्यर्धयेत् वियोजयेत् ।
मन्त्रः दे॒वता᳚भ्यस्स॒मद॑न्दध्यात् ।
स्ते॒गान्दꣵष्ट्रा᳚भ्याम्म॒ण्डूका॒ञ्जम्भ्ये॑भि॒रिति॑ ।
टीका ततो देवताभ्यः समदं कलहं दध्यात् उत्पादयेत् सह माद्यन्त्यस्यामिति समत् कलहः, अधिकरणे संपदादित्वात् क्विप् । स्तेगादिभ्यो होमस्सर्वा देवतास्समर्धयति समृद्धभागाः करोति ।
मन्त्रः आज्य॑मव॒दान॑ङ्कृ॒त्वा प्र॑तिस॒ङ्ख्याय॒माहु॑तीर्जुहोति ।
मूलम् या ए॒व दे॒वता॒ अपि॑भागाः ।</description>
    </item>
    
    <item>
      <title>१२</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/12/</guid>
      <description>मन्त्रः अश्व॑स्य॒ वा आल॑ब्धस्य॒ मेध॒ उद॑क्रामत् ।
तद॑श्वस्तो॒मीय॑मभवत् ।
 यद॑श्वस्तो॒मीय॑ञ्जु॒होति॑ ।
समे॑धमे॒वैन॒माल॑भते ।
मन्त्रः यद॑श्वस्तो॒मीय॑ञ्जु॒होति॒ समे॑धमे॒वैन॒माल॑भते ।
टीका 1अश्वस्य वा इत्यादि ॥ मेधः सारः आलम्भनानन्तरं अश्वात् उदक्रामत्, ततोऽश्वस्तोमीयात्मना अतिष्ठत् । &amp;lsquo;यदक्रन्दः&amp;rsquo; इत्यनुवाकत्रयाम्नातानां मन्त्राणां इयमाख्या, अश्वस्तुतिः प्रयोजनम् । अनुप्रवचनादित्वाच्छः । समेधं ससार एवालब्धो भवति ॥
मन्त्रः आज्ये॑न जुहोति ।
मेधो॒ वा आज्य᳚म् ।
मेधो᳚ऽश्वस्तो॒मीय᳚म् ।
मेधे॑नै॒वास्मि॒न्मेध॑न्दधाति ।
टीका 2आज्येनेत्यादि ॥ मेधद्वयसंयोगादश्वमेधं भूयिष्ठं दधाति ॥
मन्त्रः षट्त्रिꣳ॑शतञ्जुहोति ।
षट्त्रिꣳ॑शदख्षरा बृह॒ती ॥46॥</description>
    </item>
    
    <item>
      <title>१३</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/13/</guid>
      <description>मन्त्रः प्र॒जाप॑तिरश्वमे॒धम॑सृजत ।
सो᳚ऽस्माथ्सृ॒ष्टोऽपा᳚क्रामत् ।
तय्ँय॑ज्ञक्र॒तुभि॒रन्वै᳚च्छत् ।
तय्ँय॑ज्ञक्र॒तुभि॒र्नान्व॑विन्दत् ।
टीका 1प्रजापतिरश्वमेधमिति ॥ यज्ञक्रतवो यूपवन्तः ।
मन्त्रः तमिष्टि॑भि॒रन्वै᳚च्छत् ।
तमिष्टि॑भि॒रन्व॑विन्दत् ।
तदिष्टी॑नामिष्टि॒त्वम् ।
टीका इष्टित्वमिति । इष्यते प्राप्यते अश्वमेध आभिरिति इष्टयः &amp;lsquo;इष गतौ&amp;rsquo; यद्वा - इच्छैव लाभान्ता ।
मूलम् यथ्स॑व्ँवथ्स॒रमिष्टि॑भि॒र्यज॑ते । अश्व॑मे॒व तदन्वि॑च्छति ।
मन्त्रः यथ्स॑व्ँवथ्स॒रमिष्टि॑भि॒र्यज॑त॒ अश्व॑मे॒व तदन्वि॑च्छति ।
टीका इष्टिभिरिति । सावित्रीभिरश्वस्यापक्रान्तस्य अन्वेषणस्थानीयं तत् यत्संवत्सरमिष्टिभिर्यजते ॥
मन्त्रः सा॒वि॒त्रियो॑ भवन्ति ॥49॥
टीका 2सावित्रियः सवित्रेऽष्टाकपालाः । विहितानामेव पुनर्वचनं गुणान्तराभिधानार्थम् ।
मन्त्रः इ॒यव्ँ वै स॑वि॒ता ।</description>
    </item>
    
    <item>
      <title>१४</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/14/</guid>
      <description>मन्त्रः अप॒ वा ए॒तस्मा॒च्छ्री रा॒ष्ट्रङ्क्रा॑मति ।
यो᳚ऽश्वमे॒धेन॒ यज॑ते ।
टीका 1अप वा इत्यादि ॥ राजोपचारवैधुर्यात् श्रीश्च राष्ट्रं च अस्मात् अपक्रामति अध्वर्यवे राज्यप्रदानात् ।
मन्त्रः ब्रा॒ह्म॒णौ वी॑णागा॒थिनौ॑ गायतः ।
टीका तस्मात् द्वौ ब्राह्मणौ वीणागाथिनौ गायतः सावित्र्या इष्टेः स्विष्टकृतः पुरस्तात् गायतः । वीणावादनं वीणागाथः, औणादिकः थः, तद्वन्तौ, तत्साधुकारिणि वा औणादिक इनिप्रत्यये थुगागमः ।
वीणावादनशिल्पज्ञौ षड्जादिस्वरवेदिनौ ।
वृत्तगाथादिनिर्माणनिपुणौ तत्र गायतः ॥
मूलम् श्रि॒या वा ए॒तद्रू॒पम् ।
यद्वीणा᳚ ।
श्रिय॑मे॒वास्मि॒न्तद्ध॑त्तः ।
मन्त्रः श्रि॒या वा ए॒तद्रू॒पम् यद्वीणा᳚ ।</description>
    </item>
    
    <item>
      <title>१५</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/15/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/15/</guid>
      <description>मन्त्रः सर्वे॑षु॒ वा ए॒षु लो॒केषु॑ मृ॒त्यवो॒ऽन्वाय॑त्ताः ।
टीका 1सर्वेषु वा इत्यादि ॥ सर्वेष्वपि लोकेषु मृत्यवो मरणहेतवो व्याध्यादयः अन्वायत्ताः अनुप्रविश्य स्थिताः ।
मूलम् तेभ्यो॒ यदाहु॑ती॒र्न जु॑हु॒यात् ।
लो॒केलो॑क एनम्मृ॒त्युर्वि॑न्देत् ।
मन्त्रः तेभ्यो॒ यदाहु॑ती॒र्न जु॑हु॒यात् ।
लो॒केलो॑क एनम्मृ॒त्युर्वि॑न्देत् ।
टीका तेभ्य आहुत्यकरणे स्थानेस्थाने मृत्युः एनं अश्वमेधयाजिनं विन्देत् असहमान इव बाधेत ।
मन्त्रः मृ॒त्यवे॒ स्वाहा॑ मृ॒त्यवे॒ स्वाहेत्य॑भिपू॒र्वमाहु॑तीर्जुहोति ।
लो॒काल्लो॑कादे॒व मृ॒त्युमव॑यजते ।
नैन॑ल्ँलो॒केलो॑के मृ॒त्युर्वि॑न्दति ।
टीका तस्मात् मृत्यवे स्वाहा मृत्यवे स्वाहेति सर्वस्थानस्थाय मृत्यवे अभिपूर्वं अनुक्रमेण आहुतीर्जुहोति अवभृथे । सर्वस्मात् स्थानात् मृत्युमवयजते नाशयति ततः क्वचिदपि स्थाने नैनं मृत्युः गृह्नाति ॥</description>
    </item>
    
    <item>
      <title>१६</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/16/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/16/</guid>
      <description>मन्त्रः वा॒रु॒णो वा अश्वः॑ ।
तन्दे॒वत॑या॒ व्य॑र्धयति ।
यत्प्रा॑जाप॒त्यङ्क॒रोति॑ ।
&amp;ldquo;नमो॒ राज्ञे॒ नमो॒ वरु॑णा॒ये&amp;rdquo; त्या॑ह ।
वा॒रु॒णो वा अश्वः॑ ।
स्वयै॒वैन॑न्दे॒वत॑या॒ सम॑र्धयति ।
&amp;ldquo;नमोऽश्वा॑य॒ नम॑ᳶ प्र॒जाप॑तय॒&amp;rdquo; इत्या॑ह ।
प्रा॒जा॒प॒त्यो वा अश्वः॑ ।
स्वयै॒वैन॑न्दे॒वत॑या॒ सम॑र्धयति ।
टीका 1वारुणो वा इत्यादि ॥ अप्सुयोनित्वाद्वारुणः । स यदि प्राजापत्यस्स्यात् स्वया देवतया तं व्यर्धयेत् वियोजयेत् । वारुण्या आहुत्या निजदेवतासमृद्धिः । प्राजापत्यया चात्मीयदेवतासमृद्धिः, अश्वस्य प्रजापत्यक्षिपरिणामत्वेन प्राजापत्यत्वात् ॥
मन्त्रः &amp;ldquo;नमोऽधि॑पतय॒&amp;rdquo; इत्या॑ह ॥59॥
धर्मो॒ वा अधि॑पतिः ।
धर्म॑मे॒वाव॑रुन्धे ।</description>
    </item>
    
    <item>
      <title>१७</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/17/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/17/</guid>
      <description>मूलम् यद्यश्व॑मुप॒तप॑द्वि॒न्देत् । आ॒ग्ने॒यम॒ष्टाक॑पाल॒न्निर्व॑पेत् ।
मन्त्रः यद्यश्व॑मुप॒तप॑द्वि॒न्देद् आग्ने॒यम॒ष्टाक॑पाल॒न्निर्व॑पेत् ।
सौ॒म्यञ्च॒रुम् ।
सा॒वि॒त्रम॒ष्टाक॑पालम् ।
टीका 1यद्यश्वमिति ॥ उपतपत् व्याधिविशेषः ।
मन्त्रः यदा᳚ग्ने॒यो भव॑ति ।
अ॒ग्निस्सर्वा॑ दे॒वताः᳚ ।
दे॒वता॑भिरे॒वैन॑म्भिषज्यति ।
टीका भिषज्यति अरोगं करोति ।
मूलम् याभ्य॑ ए॒वैनव्ँ वि॒न्दति॑ ॥63॥
ताभि॑रे॒वैन॑म्भिषज्यति ।
मन्त्रः याभ्य॑ ए॒वैनव्ँ वि॒न्दति॒ ताभि॑रे॒वैन॑म्भिषज्यति ।
टीका याभ्य इति । उपपन्नो व्याधिः एनं अश्वं विन्दति । ताभिरेवौषधीभिरेनमश्चं भिषज्यति । ओषधीनां प्रातिकूल्याद्व्याधिरुपजायते, आनुकूल्यादुपशाम्यति ।
मूलम् यथ्सा॑वि॒त्रो भव॑ति ।
स॒वि॒तृप्र॑सूत ए॒वैन॑म्भिषज्यति ।</description>
    </item>
    
    <item>
      <title>१८</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/18/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/18/</guid>
      <description>मूलम् तदा॑हुः ।
द्वाद॑श ब्रह्मौद॒नान्थ्सꣵस्थि॑ते॒ निर्व॑पेत् ।
द्वा॒द॒शभि॒र्वेष्टि॑भिर्यजे॒तेति॑ ।
मन्त्रः तदा॑हु॒र् &amp;ldquo;द्वाद॑श ब्रह्मौद॒नान्थ्सꣵस्थि॑ते॒ निर्व॑पेत् ।
द्वा॒द॒शभि॒र्वेष्टि॑भिर्यजे॒ते&amp;quot;ति॑ ।
टीका 1तदाहुः याज्ञिका विकल्पं - संस्थिते समाप्तेऽश्वमेधे गृहं गत्वा द्वादश ब्रह्मौदनान्निर्वपेत्, इष्टिभिर्वा द्वादशभिर्यजेत सर्वेऽप्याग्नेयाष्टाकपाला इत्याहुः । एतद्दूषयति - यदितादि ॥ इष्टिपक्षो दूष्यते ।
मूलम् यदिष्टि॑भि॒र्यजे॑त ।
उ॒प॒नामु॑क एनय्ँ य॒ज्ञस्स्या᳚त् ।
मन्त्रः यदिष्टि॑भि॒र्यजे॑त उप॒नामु॑क एनय्ँ य॒ज्ञस्स्या᳚त् ।
टीका यदिष्टिभिर्यजेत एनं यज्ञ उपनामुकस्स्यात् अस्मिन् सदा उपनमनशीलस्स्यात्, यज्ञः फलतीति भावः । यज्ञफलं एनं न जहात्येव ।</description>
    </item>
    
    <item>
      <title>१९</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/19/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/19/</guid>
      <description>मन्त्रः ए॒ष वै वि॒भूर्नाम॑ य॒ज्ञः ।
टीका 1एष वा इत्यादि ॥ ब्रह्मौदनस्तुतिरिति केचित् । अश्वमेधस्तुतिरित्यन्ये । विविधं भावयिता श्रेयसां विभुः । ण्यन्तात्क्विपि &amp;lsquo;बहुलमन्यत्रापि&amp;rsquo; इति णिलुक् ।
मन्त्रः सर्वꣳ॑ ह॒ वै तत्र॑ वि॒भु भ॑वति ।
यत्रै॒तेन॑ य॒ज्ञेन॒ यज॑न्ते ।
टीका यस्मिन्देशे एतेन यज्ञेन यजन्ते तत्र सर्वं गवादिकमपि विभु भवति ।
एवं सर्वत्र ॥
मन्त्रः ए॒ष वै प्र॒भूर्नाम॑ य॒ज्ञः ।
सर्वꣳ॑ ह॒ वै तत्र॑ प्र॒भु भ॑वति ।
यत्रै॒तेन॑ य॒ज्ञेन॒ यज॑न्ते ।
टीका प्रकृष्टं भावयिता प्रभुः ।</description>
    </item>
    
    <item>
      <title>२०</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/20/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/20/</guid>
      <description>मन्त्रः ता॒र्प्येणाश्व॒ꣳ॒ संज्ञ॑पयन्ति ।
टीका 1तार्प्येणेत्यादि ॥ तार्प्यं घृताक्तं कम्बळं तेन संज्ञपयन्ति मारयन्ति । &amp;lsquo;ज्ञप मारणादौ&amp;rsquo; ।
मन्त्रः य॒ज्ञो वै ता॒र्प्यम् ।
य॒ज्ञेनै॒वैन॒ꣳ॒ सम॑र्धयन्ति ।
टीका यज्ञो वा इति । प्रधानसाधनत्वात् ।
मन्त्रः या॒मेन॒ साम्ना᳚ प्रस्तो॒ताऽनूप॑तिष्ठते ।
य॒म॒लो॒कमे॒वैन॑ङ्गमयति ।
टीका यामेन यमसंबन्धिना पितृमेधप्रयोज्येन अनूपतिष्ठते । संज्ञप्यमानमश्वं पार्श्वत उपतिष्ठते ॥
मन्त्रः ता॒र्प्ये च॑ कृत्यधीवा॒से चाश्व॒ꣳ॒ संज्ञ॑पयन्ति ।
टीका 2तार्प्ये चेत्यादि ॥ तार्प्यं प्रथमं संस्तीर्य, तत उपरि कत्त्यधीवासं कृत्त्यात्मकमधिवासं छादनपटमास्तीर्य, तत उपरि हिरण्यकशिपु हिरण्मयं कशिपु आस्तरणपटमास्तीर्य तत उपरि रुक्मं शतपलिकं स्वर्णशकलं निधाय, तत उपरि अश्वं संज्ञपयन्ति ॥</description>
    </item>
    
    <item>
      <title>२१</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/21/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/21/</guid>
      <description>मन्त्रः आ॒दि॒त्याश्चाङ्गि॑रसश्च सुव॒र्गे लो॒के᳚ऽस्पर्धन्त ।
तेऽङ्गि॑रस आदि॒त्येभ्यः॑ ।
टीका 1आदित्याश्चेत्यादि ॥ सुवर्ग इति निमित्तात्सप्तमी ।
मन्त्रः अ॒मुमा॑दि॒त्यमश्वꣵ॑ श्वे॒तम्भू॒तन्दख्षि॑णामनयन्न् ।
टीका अमुमिति । असौ दृश्यमान आदित्य श्वेतोऽश्वोऽभवत् । तं तथाभूतं आदित्यात्मानं अश्वं आदित्येभ्यो दक्षिणामनयन्नङ्गिरसः ।
मूलम् ते᳚ऽब्रुवन्न् ।
यन्नोने᳚ष्ट ।
स वर्यो॑ भू॒दिति॑ ।
मन्त्रः ते᳚ऽब्रुव॒न्न् - &amp;ldquo;यन्नोने᳚ष्ट॒ स वर्यो॑ भू॒दि&amp;quot;ति॑ ।
टीका अथ त आदित्या अब्रुवन् - यमश्वं नोऽस्माकं अनेष्ट नीतवन्तः स्थ स वर्यो वरणीयोऽभूत् भवत्विति । छान्दसो लुङ् ।</description>
    </item>
    
    <item>
      <title>२२</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/22/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/22/</guid>
      <description>मूलम् प्र॒जाप॑ति॒व्ँवै दे॒वाᳶ पि॒तर᳚म् । प॒शुम्भू॒तम्मेधा॒याल॑भन्त ।
तमा॒लभ्योपा॑वसन्न् ।प्रा॒तर्यष्टा᳚स्मह॒ इति॑ ।
मन्त्रः प्र॒जाप॑ति॒व्ँवै दे॒वाᳶ पि॒तर᳚म् प॒शुम्भू॒तम्मेधा॒याल॑भन्त ।
तमा॒लभ्योपा॑वसन्न् - &amp;ldquo;प्रा॒तर्यष्टा᳚स्मह॒&amp;rdquo; इति॑ ।
एक॒व्ँवा ए॒तद्दे॒वाना॒महः॑ । यथ्स॑व्ँवथ्स॒रः । तस्मा॒दश्व॑ᳶ पु॒रस्ता᳚थ्सव्ँवथ्स॒र आल॑भ्यते ।
यत्प्र॒जाप॑ति॒राल॒ब्धोऽश्वोऽभ॑वत् ।
तस्मा॒दश्वः॑ ।
टीका 1प्रजापतिं वा इत्यादि ॥ पशुं भूतं पशुरूपेणावस्थितं निजपितरं प्रजापतिं देवाः मेधाय यज्ञाय आलभ्योपावसन् प्रातः श्वो यष्टास्मह इति । तस्मात्संवत्सरसमाप्तेः पुरस्तात् अश्व आलभ्यते देवानामेकमहस्संवत्सर इत्युक्तत्वात्तस्मिंश्चाहन्यालब्धत्वात् । अश्वभूतः प्रजापतिर्यस्मादालब्धः, तस्मादद्याप्यश्व आलभ्यते । यस्माच्च तदानीं सद्यः समाने एकस्मिन्नेवाहनि अश्वः मेधोऽभवत्, अश्वसंबन्धेन उक्थ्यस्समपादि , तस्मादश्वमेधोऽभवत् ।</description>
    </item>
    
    <item>
      <title>२३</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/23/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/9/23/</guid>
      <description>मूलम् यो वा अश्व॑स्य॒ मेध्य॑स्य॒ लोम॑नी॒ वेद॑ । अश्व॑स्यै॒व मेध्य॑स्य॒ लोम॑ल्ँलोमञ्जुहोति ।
मन्त्रः यो वा अश्व॑स्य॒ मेध्य॑स्य॒ लोम॑नी॒ वेदाश्व॑स्यै॒व मेध्य॑स्य॒ लोम॑ल्ँलोमञ्जुहोति ।
टीका 1यो वा इत्यादि ॥ अहोरात्रादीनां अश्वावयवरूपणेन अश्वः स्तूयते । इत्थमिदं ज्ञातव्यमिति स्तुतिफलम् । अश्वस्य मेधार्हस्य संवत्सरप्रजापत्यात्मनः लोम्नोर्वेदिता तस्य लोम्नि लोम्नि सर्वेषु लोमसु होता बह्वीनामाहुतीनां होता भवति, आहुतिभूयस्त्वात् फलभूयस्त्वमिति भावः ।
मन्त्रः अ॒हो॒रा॒त्रे वा अश्व॑स्य॒ मेध्य॑स्य॒ लोम॑नी ।
टीका के तर्हि महानुभावे अश्वस्य लोमनी? इत्याह - अहोरात्रे इति । संवत्सरप्रजापत्यात्मनोऽश्वस्य लोमस्थानीये अहोरात्रे,</description>
    </item>
    
  </channel>
</rss>
