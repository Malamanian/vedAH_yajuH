+++
title = "०६ ०२ न च"

+++
ये नावं नयन्ति (ते) नावि भवा नाव्याः कैवर्ताः तान् **तरती** तरन्ती तरणकाल इत्यर्थः ।
स्त्रीलिङ्गनिर्देशादेव सिद्धे वधूग्रहणं दर्शनप्रतिषेधो वध्वा एव यथा स्यादिति ।
तेन तीर्त्वोत्तरां जपेदिति वरस्यैव भवति ।
चशब्दो वध्वा वरस्य च सहतरणप्रदर्शनार्थः ।
सहोभौ तरतः ।
वध्वास्त्वयं चापरो विशेष इति ।
केचित् नावा तार्या आपो नाव्या इति व्याचक्षते ।
तेषां पुंलिङ्गनिर्देशोऽनुपपन्नः ॥२॥
