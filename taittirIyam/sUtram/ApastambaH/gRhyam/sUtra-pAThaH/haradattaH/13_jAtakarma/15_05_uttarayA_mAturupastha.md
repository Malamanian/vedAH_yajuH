+++
title = "१५ ०५ उत्तरया मातुरुपस्थ"

+++
अथ तं कुमारं "मा ते कुमारम्" इत्येतया **मातुरुपस्थ** आदधाति ।
एतावन्तं कालं स्वोपस्थे ।
तस्मात् शेषनिनयनमप्यन्येन कारयितव्यम् ।
तत **उत्तरयर्चा** "अयं कुमार" इत्येतया **दक्षिणं स्तनं प्रतिधाप्य** तत **उत्तराभ्यां ऋग्भ्यां** "यद्भूमेर्हृदयम्" इत्येताभ्यां प्रतिमन्त्रं पृथिवीमभिमृशति ।
ततः तं कुमारं अभिमृष्टायां भूमौ संवेशयति माता ।
तं संविष्टम् **उत्तरेण यजुषा** "नामयति न रुदती"त्यनेनाभिमृशति ॥५॥
