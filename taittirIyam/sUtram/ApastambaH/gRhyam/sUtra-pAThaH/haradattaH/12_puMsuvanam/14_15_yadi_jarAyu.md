+++
title = "१४ १५ यदि जरायु"

+++
**जरायु** गर्भावेष्ठनं,** तद् **यदि न पतेत्**, तत उत्तरो विधिः कर्तव्यः ।
कः पुनरसौ? क्षिप्रंसुवने यो विधिश्चोदितः "अनाप्रीतेन शरावेणे"त्यादि ( **एवं विहिताभिरद्भिः उत्तराभ्यां** मन्त्राभ्यां "तिलदेव पद्यस्व, निरै तु पृश्नि शेवलम्" इत्येताभ्यां प्रतिमन्त्रम् **अवोक्षेत्** ।
एते च कर्मणी स्वभार्याविषयौ ) यक्ष्मगृहीतामन्यां वेति कर्मान्तरे यत्नकरणात् ।
अन्ये पुनरविशेषेणेच्छन्ति ॥१५॥
