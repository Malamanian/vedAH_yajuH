+++
title = "०३ १६ नाना बीजानि"

+++
शक्तिस्सामर्थ्यम् ।
**विषयो**ऽवकाशः ।
अस्यामृद्धिपरीक्षायां वरतत्पक्षिणां सामर्थ्यस्यावकाशे सम्भवति, यदि कन्या च तदीयाश्चेमां परीक्षामभ्युपगच्छेयुरित्यर्थः ।
यत एवात्र शक्तिविषय इत्याह, अत एवैषा ऋद्धिपरीक्षा ज्योतिषादिभिर्वैकल्पिकी, न तु नित्यवद्विवाहाङ्गम् ।
**द्रव्याणि** वक्ष्यमाणानि मृत्पिण्डेषु च प्रतिच्छन्नान्येकस्मिन् भाजने निधाय कन्यां समीपे च कृत्वा, तां ब्रूयादेषां पिण्डानामेकमुपस्पृशेति ॥१५॥
कानि तानीत्यत आह–
**नानाबीजानि** व्रीहियवादिबीजानि ।
**संसृष्टानि** एकस्मिन् पिण्डे क्षिप्तानि ।
**वेद्याः** सौमिक्याः आहृतान् पांसून् ।
**क्षेत्रात्** सस्यसम्पन्नादाहृतं लोष्टम् ।
अविशिष्टे प्रसिद्धे ॥१६॥