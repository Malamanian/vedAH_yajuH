+++
title = "02 तेषु सर्वेषु यथोपदेशमव्यग्रो"

+++
## सूत्रम्
तेषु सर्वेषु यथोपदेशमव्यग्रो वर्तमानः क्षेमं गच्छति ॥  
### टिप्पनी
तेष्वाश्रमेषु चतुर्ष्वपि यथाशास्त्रमव्यग्रस्समाहितमना भूत्वा यो वर्तते, स क्षेममभयं पदं गच्छति । अनेनाऽऽश्रमविकल्प उक्तो वेदितव्यः निःश्रेयसार्थिनाऽन्यतमस्मिन्नाश्रमे यथाशास्त्रमवहितेन वर्तितव्यमिति ।
तथा च गौतमः-[^२] 'तस्याऽश्रमविकल्पमेके ब्रुवत' इति ॥ २ ॥  

[^१]: गौ०ध० ३. १.
