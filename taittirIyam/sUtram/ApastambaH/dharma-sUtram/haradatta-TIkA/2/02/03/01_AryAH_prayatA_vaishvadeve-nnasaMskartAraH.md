+++
title = "01 आर्याः प्रयता वैश्वदेवेऽन्नसंस्कर्तारः"

+++
## सूत्रम्
आर्याः प्रयता वैश्वदेवेऽन्नसंस्कर्तारः स्युः ॥१॥  
### टिप्पनी
आर्यास्त्रैवर्णिकाः। 'आर्याधिष्ठिता वा शूद्रा' (२.३,४) इत्युत्तरत्र दर्शनात् । प्रयताः स्नानादिना शुद्धाः। वैश्वदेवे गृहमेधिनोर्भोजनार्थे पाके। 'गृहमेधिनो यदशनीयस्ये'(३-१२)ति दर्शनात् । अन्नसंस्कर्तारः स्युः । अन्नं भक्ष्यभोज्यपेयादिकं तत् संस्कुर्युः । न स्वयं, नाऽपि स्त्रियः ॥ १ ॥  
