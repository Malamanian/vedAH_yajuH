+++
title = "17 उभयतः परिषेचनं यथा"

+++
## सूत्रम्
उभयतः परिषेचनं यथा पुरस्तात् ॥ १७ ॥  
### टिप्पनी
उभयतः । पुरस्तादुपरिष्टाच्च परिषेचनं कर्तव्यम् । कथम् ? यथा पुरस्तात् उक्तं गृह्ये[^१] 'अदितेऽनुमन्यस्वे'त्यादि, 'अन्वम्ँ स्थाः प्रासावीरिति मन्त्रसन्नाम' इति च । सामयाचारिकेषु पार्वणेनातिदेशो न प्रवर्तत इति ज्ञापितत्वादप्राप्तविधिरयम् । अन्ये तु परिसङ्ख्यां मन्यन्ते-परिषेचनमेव वैश्वदेवे, नाऽन्यत्तन्त्रमिति ॥ १८ ॥  

[^१]: आप०गृ० २. ३.  
