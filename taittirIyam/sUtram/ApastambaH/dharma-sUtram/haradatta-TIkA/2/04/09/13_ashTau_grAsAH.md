+++
title = "13 अष्टौ ग्रासा मुनेर्भक्ष्याः"

+++

## सूत्रम्
[^१] 'अष्टौ ग्रासा मुनेर्भक्ष्याः षोडशाऽरण्यवासिनः ।  
द्वात्रिंशतं गृहस्थस्याऽपरिमितं ब्रह्मचारिणः ॥  
आहिताग्निरनरड्वांश्च ब्रह्मचारी च ते त्रयः ।  
अश्नन्त एव सिध्यन्ति नैषां सिद्विरनश्नता'मिति   
### प्रस्तावः
अथाऽप्युदाहरन्ति—  
### टिप्पनी
अवैतस्मिन्नात्मानं नोपरुन्ध्यादिति विषये [^२]श्लोकावुदाहरन्ति । मुनेः सन्न्यासिनः । भक्ष्या अष्टौ ग्रासाः आस्याविकारेण । अरण्यवासी वानप्रस्थः । तस्य षोडश । द्वात्रिंशत् ग्रासाः गृहस्थस्य । प्रथमार्थे द्वितीया । ब्रह्मचारिणस्तु विद्यार्थस्य नैष्ठिकस्य च ग्रासनियमो नास्ति । द्वितीयेन श्लोकेनाहिताग्निविषये 'कालयोर्भोजन'(२.१.२.)मित्ययमपि नियमो नास्तीति[^३] प्रतिपाद्यते । अनडुग्रहणं दृष्टान्तार्थम् । ब्रह्मचारिग्रहणं दृढार्थम् । सिध्यन्ति स्वकार्यक्षमा भवन्ति ॥ १३ ॥  

[^१]: एतच्छ्लोकद्वयानन्तरं गृहस्थो ब्रह्मचारी वा योऽनश्नन् सुतपश्चरेत् । प्राणाग्निहोत्रलोपेन अवकीर्णी भवेत्तु सः । इत्यधिकस्सूत्रभागो घ. पुस्तके ॥  


[^२]: श्लोकान् इति घ. पु.  

[^३]: प्रतिपादयितुम् इति पु. क.  


इत्यापस्तम्बधर्मसूत्रे नवमी कण्डिका ॥  
इत्यापस्तम्बधर्मसत्रवृत्तौ हरदत्तविरचितायामुज्ज्वलायां द्वितीयप्रश्ने चतुर्थः पटलः ॥ ४ ॥  
