+++
title = "15 मानञ् च कारयेत्प्रतिच्छन्नम्"

+++
## सूत्रम्
मानं च कारयेत्प्रतिच्छन्नम् ॥ १५ ॥  
### टिप्पनी
मानं धिष्ण्वं वेदिका | दृश्यते हि मिनोतेरस्मिन्नर्थे प्रयोगः अग्रेणाऽऽग्नीध्रं चतुर उपस्नावं विमितं विमिन्वन्ति पुरस्तादुन्नतं पश्चान्निनुतमि'ति । स एवायमुपसर्गरहितस्य प्रयोगः । तं मानं कारयेत् कर्मकरैः, प्रतिच्छन्नं च तद्भवति तिरस्करिण्यादिना । इदमपि ग्रामाद्बहिरेव ॥  
