+++
title = "01 जात्याचारसंशये धर्मार्थमागतमग्निमुपसमाधाय जातिमाचारञ्"

+++
## सूत्रम्
जात्याचारसंशये धर्मार्थमागतमग्निमुपसमाधाय जातिमाचारं च पृच्छेत् ॥ १॥  
### टिप्पनी
अविज्ञातपूर्वो यो धर्मार्थमध्ययनार्थमागच्छेत् उपसीदेत् 'उपसन्नोऽस्मि भगवन्, मैत्रेण चक्षुषा पश्य, शिवेन मनसाऽनुगृहाण, प्रसीद मामध्यापयेति । तस्य जात्याचारसंशये सति । अग्निमुपसमाधाय 'यत्र क्वचाग्निमित्याद्यन्यदुपदध्या(२.२.१३,१४.)दित्यन्तं कृत्वा । तत्सन्निधौ जातिमाचारं च पृच्छेत्-'किंगोत्रोऽसि सौम्य, किमाचारश्चासीति ॥१॥  
