+++
title = "25 नाब्राह्मणायोच्छिष्टम् प्रयच्छेत् यदि"

+++
## सूत्रम्
नाऽब्राह्मणायोच्छिष्टं प्रयच्छेत् ॥ २५ ॥  
### टिप्पनी
अब्राह्मणः शुद्रः । [^४] 'न शूद्रायोच्छिष्टमनुच्छिष्टं वा दद्या'दिति वासिष्ठे दर्शनात् । तस्मा उच्छिष्टं न प्रयच्छे'दित्यनाश्रितविषयम् ॥ २५ ॥  

[^४]: व० ध० १८ १४.  


## सूत्रम्
यदि प्रयच्छेद्दन्तान् स्कुप्त्वा तस्मिन्नवधाय प्रयच्छेत् ॥२६॥  
### टिप्पनी
इदमाश्रितविषयम् । दन्तान्नखेन स्कुपवा विलिख्य तन्मलं तस्मिन्नुच्छिष्टेऽवधाय प्रयच्छेत् । 'स्कुप्त्वे'ति स्कुभ्नातेः क्त्वाप्रत्यये छान्दसं भकारस्य चर्त्वम् । स्कुनोतेर्वा पकार उपजनः ॥ २६ ॥  
