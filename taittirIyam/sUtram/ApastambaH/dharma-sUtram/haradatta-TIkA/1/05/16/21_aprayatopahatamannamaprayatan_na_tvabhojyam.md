+++
title = "21 अप्रयतोपहतमन्नमप्रयतन् न त्वभोज्यम्"

+++
## सूत्रम्
अप्रयतोपहतमन्नमप्रयतं न त्वभोज्यम् ॥ २१ ॥

### टिप्पनी
अप्रयतेनाऽशुचिना **उपहतं** स्पृष्टम् **अप्रयतं** भवति ।  
किं **तु** अशुद्धम् अप्य् **अभोज्यं न** भवति । 

कः पुनर् अप्रयतस्याऽभोज्यस्य च विशेषः ? उच्यते-  
अप्रयतम् अन्नम्  
अग्नाव् अधिश्रितम्  
अद्भिः प्रोक्षितं  
भस्मना मृदा वा संस्पृष्टं  
वाचा च प्रशस्तं प्रयतं भवति  
भोज्यं च । 

अभोज्यं तु लशुनादि न कथञ्चिद् अपीति ॥ २१॥  
