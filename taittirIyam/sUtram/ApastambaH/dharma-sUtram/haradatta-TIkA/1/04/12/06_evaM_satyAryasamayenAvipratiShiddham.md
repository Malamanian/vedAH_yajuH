+++
title = "06 एवं सत्यार्यसमयेनाविप्रतिषिद्धम्"

+++
## सूत्रम्
एवं सत्यार्यसमयेनाऽविप्रतिषिद्धम् ॥ ६ ॥  
### प्रस्तावः
कस्मात् पुनर्वाजसनेयिब्राह्मणस्योदाहृते शाखान्तरे वाक्यसमाप्तिराश्रीयते न पुनर्यथाश्रुतमात्रं गृह्यते ? तत्राह—  
### टिप्पनी
एवं सति वाक्यपरिसमाप्तावाश्रीयमाणायामार्यसमयेन आर्याः शिष्टा मन्वादयः तेषां समयो व्यवस्था, तेन अविप्रतिषिद्धं भवति । इतरथा विप्रतिषिद्धं स्यात् ॥ ६ ॥  
