+++
title = "28 अतिक्रान्ते सावित्र्याः काल"

+++
## सूत्रम्
अतिक्रान्ते सावित्र्याः ऋतुं त्रैविद्यकं ब्रह्मचर्यं चरेत् ॥ २८ ॥  
### प्रस्तावः
तदानीं प्रायश्चित्तमाह—
### टिप्पनी
यस्य यः **सावित्र्याः** काल उक्तः तद्-अतिक्रमे  
**त्रैविद्यकं** - त्र्य्-अवयवा विद्या ताम् अधीयते ये ते त्रैविद्याः, तेषामिदं **त्रैविद्यकम्** । [^१] 'गोत्रचरणाद् वुञ् । 'चरणाद्धर्माम्नाययोरि'ति वुञ् ।  
एवंभूतं **ब्रह्मचर्यं**, अग्नि-परिचर्याम् अध्ययनं गुरु-शुश्रूषाम् इति परिहाप्य, सकल ब्रह्मचारि-धर्मं चरेत् ।  
कियन्तं कालम् ? **ऋतुं**, 'कालाध्वनो'रिति द्वितीया। ऋतुम् इति वचनाद् ऋत्वारम्भे प्रायश्चित्तारम्भम् इच्छन्ति ॥ २८ ॥  
[^१]: पा० सू० ४ ३. १२६
