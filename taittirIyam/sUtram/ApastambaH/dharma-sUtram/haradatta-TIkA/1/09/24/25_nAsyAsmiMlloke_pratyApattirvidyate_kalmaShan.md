+++
title = "25 नास्यास्मिंल्लोके प्रत्यापत्तिर्विद्यते कल्मषन्"

+++
## सूत्रम्
नास्याऽस्मिंल्लोके प्रत्यापत्तिर्विद्यते ॥ २५ ॥  
### टिप्पनी
अश्वमेधावभृथादिषु सम्भवत्स्वपि अस्याऽस्मिंल्लोके अस्मिन् जीविते प्रत्यापत्तिः शुद्धिर्नास्तीत्यर्थः ॥ २५ ॥  


## सूत्रम्
कल्मषं तु निर्हण्यते ॥ २६ ॥  
### टिप्पनी
मृतस्य कल्मषं निर्हण्यते । [^४]तेन पुत्रादिभिः संस्कारादिः कर्तव्य इति भावः । अन्ये तु पूर्वं सूत्रं तन्निवृत्यर्थं मन्यन्ते । प्रत्यापत्तिः पुत्रादिभिः पित्रादिभावेन सम्बन्ध इति ॥२६॥  


इति हरदत्तविरचितायामापस्तम्बसूत्रवृत्तौ चतुर्विंशी कडिका ॥२४॥
