<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/</link>
    <description>Recent content in &#43;०३ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/01/</guid>
      <description>१ ०१ देवय᳘जनं जोषयन्ते॥
स य᳘देव व᳘र्षिष्ठं स्यात्त᳘ज्जोषयेरन्य᳘दन्यद्भू᳘मेरा᳘भिश᳘यीता᳘तो वै᳘ देवा दि᳘वमुपो᳘दक्रामन्देवान्वा᳘ एष᳘ उपो᳘त्क्रामति यो दी᳘क्षते स स᳘देवे देवय᳘जने यजते स य᳘द्धान्यद्भू᳘मेरभिश᳘यीता᳘वरतर इव हेष्ठ्वा᳘ स्यात्त᳘स्माद्य᳘देव व᳘र्षिष्ठं स्यात्त᳘ज्जोषयेरन्॥
०२ तद्व᳘र्ष्म स᳘त्समं᳘ स्यात्॥
समं सद᳘विभ्रंशि स्याद᳘विभ्रंशि सत्प्रा᳘क्प्रवणं स्यात्प्रा᳘ची हि᳘ देवा᳘नां दिग᳘थो उ᳘दक्प्रवणमु᳘दीची हि᳘ मनुष्या᳘णां दि᳘ग्दक्षिणतः᳘ प्रत्यु᳘छ्रितमिव स्यादेषा वै दि᳘क् पितॄणां स य᳘द्दक्षिणा᳘प्रवणं स्या᳘त्क्षिप्रे᳘ ह य᳘जमानो ऽमुं᳘ लोक᳘मियात्त᳘थो ह य᳘जमानो ज्यो᳘ग्जीवति त᳘स्माद्दक्षिणतः᳘ प्रत्यु᳘छ्रितमिव स्यात्॥
०३ न᳘ पुर᳘स्ताद्देवयजनमात्रम᳘तिरिच्येत॥
द्विष᳘न्तं हास्य तद्भ्रा᳘तृव्यमभ्य᳘तिरिच्यते का᳘मं ह दक्षिणतः स्यादेव᳘मुत्तर᳘त एत᳘द्ध त्वे᳘व स᳘मृद्धं देवय᳘जनं य᳘स्य देवयजनमात्र᳘म् पश्चात्परिशिष्य᳘ते क्षिप्रे हैवै᳘नमु᳘त्तरा देवयज्यो᳘पनमती᳘ति नु᳘ देवयज᳘नस्य॥</description>
    </item>
    
    <item>
      <title>०२</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/02/</guid>
      <description>१ ०१ द᳘क्षिणेनाहवनी᳘यम् प्राची᳘नग्रीवे कृष्णाजिने उ᳘पस्तृणाति॥
त᳘योरेनम᳘धि दीक्षयति य᳘दि द्वे भ᳘वतस्तदन᳘योर्लोक᳘यो रूपं त᳘देनमन᳘योर्लोक᳘योर᳘धि दीक्षयति॥
०२ स᳘म्बद्धान्ते भवतः॥
स᳘म्बद्धान्ताविव ही᳘मौ लोकौ᳘ तर्द्मसमुते पश्चा᳘द्भवतस्त᳘दिमा᳘वेव᳘ लोकौ᳘ मिथुनीकृ᳘त्य त᳘योरेनम᳘धि दीक्षयति॥
०३ य᳘द्यु ए᳘क भवति॥
त᳘देषां᳘ लोका᳘नां रूपं त᳘देनमेषु᳘ लोकेष्व᳘धि दीक्षयति यानि शुक्ला᳘नि तानि दिवो रूपं या᳘नि कृष्णा᳘नि ता᳘न्यस्यै य᳘दि वेतर᳘था या᳘न्येव᳘ कृष्णा᳘नि ता᳘नि दिवो᳘ रूपंया᳘नि शुक्ला᳘नि ता᳘न्यस्यै या᳘न्येव᳘ बभ्रू᳘णीव ह᳘रीणि ता᳘न्यन्त᳘रिक्षस्य रूपं त᳘देनमेषु᳘ लोकेष्व᳘धि दीक्षयति॥
०४ अन्तक᳘मु त᳘र्हि पश्चात्प्र᳘त्यस्येत्॥
त᳘दिमा᳘नेव᳘ लोका᳘न्मिथुनीकृ᳘त्य ते᳘ष्वेनम᳘धि दीक्षयति॥
०५ अ᳘थ जघ᳘नेन कृष्णाजिने᳘ पश्चात् प्रा᳘ङ् जान्वाक्न उ᳘पविशति स य᳘त्र शुक्ला᳘नां च कृष्णा᳘नां च संधिर्भ᳘वति त᳘देव᳘मनिमृ᳘श्य जपत्यृक्साम᳘योः शि᳘ल्पे स्थ इ᳘ति यद्वै प्र᳘तिरूपं तछि᳘ल्पमृचां᳘ च सा᳘म्नां च प्र᳘तिरूपे स्थ इ᳘त्येवै᳘त᳘दाह॥</description>
    </item>
    
    <item>
      <title>०३</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/03/</guid>
      <description>१ ०१ सप्त᳘ पदा᳘न्यनुनि᳘क्रामति॥
वृङ्क्त᳘ एवै᳘नामेतत्त᳘स्मात्सप्त᳘ पदा᳘न्यनुनि᳘क्रामति य᳘त्र वै᳘ वाचः प्र᳘जातानि छ᳘न्दांसि सप्त᳘पदा वै ते᳘षाम् परार्ध्या᳘ श᳘क्वरी ता᳘मेवै᳘त᳘त्पर᳘स्तादर्वा᳘चीं वृङ्क्ते त᳘स्मात्सप्त᳘ पदा᳘न्यनुनि᳘क्रामति॥
०२ स वै᳘ वाच᳘ एव᳘ रूपे᳘णानुनि᳘क्रामति॥
व᳘स्व्यस्य᳘दितिरस्यादित्या᳘सि रुद्रा᳘सि चन्द्रा᳘सी᳘ति व᳘स्वी ह्ये᳘षा᳘दितिर्ह्ये᳘षा᳘दित्या ह्ये᳘षा᳘ रुद्रा ह्ये᳘षा᳘ चन्द्रा ह्ये᳘षा बृ᳘हस्प᳘तिष्ट्वा सुम्ने᳘ रम्णात्वि᳘ति ब्र᳘ह्म वै बृ᳘हस्प᳘तिर्बृ᳘हस्प᳘तिष्ट्वा साधुना᳘वर्तयत्वि᳘त्येवै᳘त᳘दाह रुद्रो व᳘सुभिरा᳘चक इत्य᳘प्रणाशायैत᳘दाह रुद्रं हि ना᳘ति पश᳘वः॥
०३ अ᳘थ सप्तम᳘म् पद᳘म् पर्यु᳘पविशन्ति॥
स हि᳘रण्यम् पदे᳘ निधा᳘य जुहोति न वा᳘ अनग्नावा᳘हुतिर्हूयते ऽग्निरेतसं वै हि᳘रण्यं त᳘थो हास्यैषा᳘ग्निम᳘त्येवा᳘हुतिर्हुता भवति व᳘ज्रो वा आ᳘ज्यं व᳘ज्रेणैवै᳘तदा᳘ज्येन स्पृणुते तां᳘ स्पृत्वा स्वीकुरुते॥</description>
    </item>
    
    <item>
      <title>०४</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/04/</guid>
      <description>१ ०१ शि᳘रो वै᳘ यज्ञ᳘स्यातिथ्यं᳘ बाहू᳘ प्रायणीयोदयनीयौ᳘॥
अभि᳘तो वै शि᳘रो बाहू᳘ भवतस्त᳘स्मादभि᳘त आतिथ्य᳘मेते᳘ हवि᳘षी भवतः प्रायणी᳘यश्चोदयनी᳘यश्च॥
०२ अ᳘थ य᳘स्मादातिथ्यं ना᳘म॥
अ᳘तिथिर्वा᳘ एष᳘ एतस्या᳘गछति यत्सो᳘मः क्रीतस्त᳘स्मा एतद्य᳘था रा᳘ज्ञे वा ब्राह्मणा᳘य वा महोक्षं᳘ वा महाजं᳘ वा प᳘चेत्तद᳘ह मानुषं᳘ हवि᳘र्देवा᳘नामेवमस्मा एत᳘दातिथ्यं᳘ करोति॥
०३ त᳘दाहुः॥
पू᳘र्वो ऽतीत्य गृह्णीयादि᳘ति य᳘त्र वा अ᳘र्हन्तमा᳘गतं ना᳘पचा᳘यन्ति क्रु᳘ध्यति वै स त᳘त्र त᳘था हा᳘पचितो भवति॥
०४ तद्वा᳘ अन्यतर᳘ एव वि᳘मुक्तः स्या᳘त्॥
अन्यतरो᳘ ऽविमुक्तो᳘ ऽथ गृह्णीयात्स यद᳘न्यतरो वि᳘मुक्तस्तेना᳘गतो य᳘द्वन्यतरो᳘ ऽविमुक्तस्तेना᳘पचितः॥
०५ त᳘दु त᳘था न᳘ कुर्यात् विमु᳘च्यैव᳘ प्रपा᳘द्य गृह्णीयाद्य᳘था वै᳘ देवा᳘नां च᳘रणं तद्वा अ᳘नु मनुष्या᳘णां त᳘स्मान्मानुषे या᳘वन्न᳘ विमुञ्च᳘ते नै᳘वा᳘स्मै ता᳘वदुदकं ह᳘रन्ति ना᳘पचितिं कुर्वन्त्य᳘नागतो हि स ता᳘वद्भ᳘वत्य᳘थ यदै᳘व᳘ विमुञ्चते᳘ ऽथास्मा उदकं ह᳘रन्त्यथा᳘पचितिं कुर्वन्ति त᳘र्हि हि स आ᳘गतो भ᳘वति त᳘स्माद्विमु᳘च्यैव᳘ प्रपा᳘द्य गृह्णीयात्॥</description>
    </item>
    
    <item>
      <title>०५</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/05/</guid>
      <description>१ ०१ तद्य᳘ एष᳘ पूर्वार्ध्यो᳘ व᳘र्षिष्ठ स्थूणाराजो भ᳘वति॥
त᳘स्मात्प्राङ् प्र᳘क्रामति त्री᳘न्विक्रमांस्त᳘छङ्कुं नि᳘हन्ति सो ऽन्तःपातः᳘॥
०२ त᳘स्मान्मध्यमा᳘छङ्कोः᳘॥
दक्षिणा प᳘ञ्चदश विक्रमान्प्र᳘क्रामति त᳘छङ्कु नि᳘हन्ति सा द᳘क्षिणा श्रो᳘णिः॥
०३ त᳘स्मान्मध्यमा᳘छङ्कोः᳘ उ᳘दङ् प᳘ञ्चदश विक्रमान्प्र᳘क्रामति त᳘छङ्कु नि᳘हन्ति सो᳘त्तरा श्रो᳘णिः॥
०४ त᳘स्मान्मध्यमा᳘छङ्कोः᳘॥
प्राङ् ष᳘ट्त्रिंशतं विक्रमान्प्र᳘क्रामति त᳘छङ्कु᳘ नि᳘हन्ति स᳘ पूर्वार्धः᳘॥
०५ त᳘स्मान्मध्यमा᳘छङ्कोः᳘॥
दक्षिणा द्वा᳘दश विक्रमान्प्र᳘क्रामति त᳘छङ्कु नि᳘हन्ति स द᳘क्षिणो᳘ ऽंसः॥
०६ त᳘स्मान्मध्यमा᳘छङ्कोः᳘॥
उ᳘दङ् द्वा᳘दश विक्रमान्प्र᳘क्रामति त᳘छङ्कु नि᳘हन्ति स उ᳘त्तरो᳘ ऽंस एषा मा᳘त्रा वे᳘देः॥
०७ अ᳘थ य᳘त्त्रिंश᳘द्विक्रमा पश्चाद्भवति॥
त्रिंश᳘दक्षरा वै᳘ विरा᳘ड्विरा᳘जा वै᳘ देवा᳘ अस्मिं᳘लोके प्र᳘त्यतिष्ठंस्त᳘थो एवै᳘ष᳘ एत᳘द्विरा᳘जैवा᳘स्मिं᳘लोके प्र᳘तितिष्ठति॥</description>
    </item>
    
    <item>
      <title>०६</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/06/</guid>
      <description>१ ०१ उद᳘रमेवा᳘स्य स᳘दः॥
त᳘स्मात्स᳘दसि भक्षयन्ति यद्धी᳘दं किं᳘ चाश्न᳘न्त्युद᳘र एवे᳘दं स᳘र्वम् प्र᳘तितिष्ठत्य᳘थ य᳘दस्मिन्वि᳘श्वे देवा अ᳘सीदंस्त᳘स्मात्स᳘दो ना᳘म त᳘ उ एवा᳘स्मिन्नेते᳘ ब्राह्मणा᳘ विश्व᳘गोत्राः सीदन्त्यैन्द्रं᳘ देव᳘तया॥
०२ तन्म᳘ध्य औ᳘दुम्बरीम् मिनोति॥
अ᳘न्नं वा ऊ᳘र्गुदुम्ब᳘र उद᳘रमेवा᳘स्य स᳘दस्त᳘न्मध्य᳘तो ऽन्ना᳘द्यं दधाति त᳘स्मान्म᳘ध्य औ᳘दुम्बरीम् मिनोति॥
०३ अ᳘थ य᳘ एष᳘ मध्यमः᳘ शङ्कुर्भ᳘वति॥
वे᳘देर्जघनार्धे त᳘स्मात्प्रा᳘ङ् प्र᳘क्रामति ष᳘ड्विक्रमा᳘न्दक्षिणा᳘ सप्तमम᳘पक्रामति सम्प᳘दः का᳘माय त᳘दवटम् प᳘रिलिखति॥
०४ सो᳘ ऽभ्रिमा᳘दत्ते॥
देव᳘स्य त्वा सवितुः᳘ प्रसवे᳘ ऽश्वि᳘नोर्बाहु᳘भ्याम् पूष्णो ह᳘स्ताभ्यामा᳘ददे ना᳘र्यसी᳘ति समान᳘ एत᳘स्य य᳘जुषो ब᳘न्धुर्यो᳘षो वा᳘ एषा यद᳘भ्रिस्त᳘स्मादाह ना᳘र्यसी᳘ति॥</description>
    </item>
    
    <item>
      <title>०७</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/07/</guid>
      <description>१ ०१ अ᳘भ्रिमा᳘दत्ते॥
देव᳘स्य त्वा सवितुः᳘ प्रसवे᳘ ऽश्वि᳘नोर्बाहु᳘भ्याम् पूष्णो ह᳘स्ताभ्यामा᳘ददे ना᳘र्यसी᳘ति समा᳘न एत᳘स्य य᳘जुषो ब᳘न्धुर्यो᳘षो वा᳘ एषा यद᳘भ्रिस्त᳘स्मादाह ना᳘र्यसी᳘ति॥
०२ अ᳘थावटम् प᳘रिलिखति॥
इद᳘महं र᳘क्षसां ग्रीवा अ᳘पिकृन्तामी᳘ति व᳘ज्रो वा अ᳘भ्रिर्व᳘ज्रेणैवै᳘त᳘न्नाष्ट्रा᳘णां र᳘क्षसां ग्रीवा अ᳘पिकृन्तति॥
०३ अ᳘थ खनति॥
प्रा᳘ञ्चमु᳘त्करमु᳘त्किरत्यु᳘परेण सम्मा᳘यावटं᳘ खनति तद᳘ग्रेण प्रा᳘ञ्चं यू᳘पं नि᳘दधात्येतावन्मात्रा᳘णि बर्हीं᳘ष्युप᳘रिष्टादधिनि᳘दधाति त᳘देवो᳘प᳘रिष्टाद्यूपशकल᳘मधिनि᳘दधाति पुर᳘स्तात्पार्श्वत᳘श्चषा᳘लमुपनि᳘दधात्य᳘थ य᳘वमत्यः प्रो᳘क्षण्यो भवन्ति सो᳘ ऽसा᳘वेव बन्धुः᳘॥
०४ स य᳘वाना᳘वपति॥
य᳘वो ऽसि यव᳘यास्मद्द्वे᳘षो यवया᳘रातीरि᳘ति ना᳘त्र तिरो᳘हितमिवास्त्य᳘थ प्रो᳘क्षत्ये᳘को वै प्रो᳘क्षणस्य ब᳘न्धुर्मे᳘ध्यमेवै᳘त᳘त्करोति॥
०५ स प्रो᳘क्षति॥
दिवे᳘ त्वान्त᳘रिक्षाय त्वा पृथिव्यै त्वे᳘ति व᳘ज्रो वै यू᳘प एषां᳘ लोका᳘नामभि᳘गुप्त्या एषां᳘ त्वा लोका᳘नामभि᳘गुप्त्यै प्रो᳘क्षामी᳘त्येवै᳘त᳘दाह॥</description>
    </item>
    
    <item>
      <title>०८</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/08/</guid>
      <description>१ ०१ तद्य᳘त्रैतत्प्र᳘वृतो हो᳘ता होतृष᳘दन उपविश᳘ति॥
त᳘दुपवि᳘श्य प्र᳘सौति प्र᳘सूतो ऽध्वर्युः स्रु᳘चावा᳘दत्ते॥
०२ अ᳘थाप्री᳘भिश्चरन्ति॥
तद्य᳘दाप्री᳘भिश्च᳘रन्ति स᳘र्वेणेव वा᳘ एष म᳘नसा स᳘र्वेणेवात्म᳘ना यज्ञं स᳘म्भरति सं᳘ च जिहीर्षति यो दी᳘क्षते त᳘स्य रिरिचान᳘ इवात्मा᳘ भवति त᳘मेताभिराप्री᳘भिरा᳘प्याययन्ति तद्य᳘दाप्याय᳘यन्ति त᳘स्मादा᳘प्रियो ना᳘म त᳘स्मादाप्री᳘भिश्चरन्ति॥
०३ ते वा᳘ एत ए᳘कादश प्रयाजा᳘ भवन्ति॥
द᳘श वा᳘ इमे पु᳘रुषे प्राणा᳘ आत्मै᳘कादशो य᳘स्मिन्नेते᳘ प्राणाः प्र᳘तिष्ठिता एता᳘वान्वै पु᳘रुषस्त᳘दस्य स᳘र्वमात्मा᳘नमा᳘प्यायन्ति त᳘स्मादे᳘कादश प्रयाजा᳘ भवन्ति॥
०४ स᳘ आश्रा᳘व्याह॥
समि᳘धः प्रेष्ये᳘ति प्रे᳘ष्य प्रेष्ये᳘ति चतुर्थे᳘चतुर्थे᳘ प्रयाजे᳘ समान᳘यमानो दश᳘भिः प्रयाजै᳘श्चरति द᳘श प्रयाजा᳘निष्ट्वा᳘ह शासमा᳘हरे᳘त्यसिं वै᳘ शास इत्या᳘चक्षते॥</description>
    </item>
    
    <item>
      <title>०९</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/09/</guid>
      <description>१ ०१ प्रजा᳘पतिर्वै᳘ प्रजाः᳘ ससृजानो᳘ रिरिचान᳘ इवामन्यत॥
त᳘स्मात्प᳘राच्यः प्रजा᳘ आसुर्ना᳘स्य प्रजाः᳘ श्रिये᳘ ऽन्ना᳘द्याय तस्थिरे॥
०२ स᳘ ऐक्षता᳘रिक्ष्य᳘हम्॥
अ᳘स्मा उ का᳘माया᳘सृक्षि न᳘ मे स का᳘मः स᳘मार्धि प᳘राच्यो म᳘त्प्रजा᳘ अभूवन्न᳘ मे प्रजाः᳘ श्रिये᳘ ऽन्ना᳘द्यायास्थिषते᳘ति॥
०३ स᳘ ऐक्षत प्रजा᳘पतिः॥
कथं नु पु᳘नरात्मा᳘नमा᳘प्याययेयो᳘प मा प्रजाः᳘ समा᳘वर्तेरंस्ति᳘ष्ठेरन्मे प्रजाः᳘ श्रिये᳘ ऽन्ना᳘द्याये᳘ति॥
०४ सो᳘ ऽर्चञ्छ्रा᳘म्यंश्चचार प्रजा᳘कामः॥
स᳘ एता᳘मेकादशि᳘नीमपश्यत्स᳘ एकादशि᳘न्येष्ट्वा᳘ प्रजा᳘पतिः पु᳘नरात्मा᳘नमा᳘प्याययतो᳘पैनम् प्रजाः᳘ समा᳘वर्तन्ता᳘तिष्ठन्तास्य प्रजाः᳘ श्रिये᳘ ऽन्ना᳘द्याय स व᳘सीयानेवे᳘ष्ट्वाभवत्॥
०५ त᳘स्मै कमेकादशि᳘न्या यजेत॥
एवं᳘ हैव᳘ प्रज᳘या पशु᳘भिरा᳘प्यायत उ᳘पैनम् प्रजाः᳘ समा᳘वर्तन्ते ति᳘ष्ठन्ते ऽस्य प्रजाः᳘ श्रिये᳘ ऽन्ना᳘द्याय स व᳘सीयानेवे᳘ष्ट्वा᳘ भवत्येत᳘स्मै कमेकादशि᳘न्या यजते॥</description>
    </item>
    
  </channel>
</rss>
