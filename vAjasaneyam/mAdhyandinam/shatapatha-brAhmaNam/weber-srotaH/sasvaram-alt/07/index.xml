<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०७ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram-alt/07/</link>
    <description>Recent content in &#43;०७ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram-alt/07/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram-alt/07/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram-alt/07/01/</guid>
      <description>१ १ १ गा᳘र्हपत्यं चेष्य᳘न्पलाशशाख᳘या व्यु᳘दूहति
अ᳘वस्यति हैतद्यद्गा᳘र्हपत्यं चिनो᳘ति य᳘ उ वै के᳘ चाग्निचि᳘तो ऽस्या᳘मेव ते᳘ ऽवसितास्तद्य᳘द्व्युदू᳘हत्य᳘वसितानेव तद्व्यु᳘दूहति नेद᳘वसितानध्यवस्यानी᳘ति
२ अ᳘पेत वी᳘त वि᳘ च सर्पता᳘त इ᳘ति
अ᳘प चैवै᳘त वि᳘ चेत व्यु᳘ च सर्पता᳘त इ᳘त्येतद्य᳘ उदरसर्पि᳘णस्ता᳘नेत᳘दाह ये᳘ ऽत्र स्थ᳘ पुराण ये᳘ च नू᳘तना इ᳘ति ये᳘ ऽत्र स्थ᳘ सनात᳘ना ये᳘ चाधुनात᳘ना इ᳘त्येत᳘त्
३ अ᳘दाद्यमो᳘ ऽवसा᳘नम् पृथिव्या इ᳘ति
यमो᳘ ह वा᳘ अस्या अवसा᳘नस्येष्टे स᳘ एवा᳘स्मा अस्या᳘मवसा᳘नं ददाति
४ अ᳘क्रन्निम᳘म् पित᳘रो लोक᳘मस्मा इ᳘ति
क्षत्रं वै᳘ यमो वि᳘शः पित᳘रो य᳘स्मा उ वै᳘ क्षत्रि᳘यो विशा᳘ संविदानो᳘ ऽस्या᳘मवसा᳘नं द᳘दाति तत्सु᳘दत्तं त᳘थो हास्मै क्षत्रं᳘ यमो᳘ विशा᳘ पितृ᳘भिः संविदानो᳘ ऽस्यामवसा᳘नं ददाति</description>
    </item>
    
    <item>
      <title>०२</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram-alt/07/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram-alt/07/02/</guid>
      <description>२ १ १ अथा᳘तो नैरृती᳘र्हरन्ति
एतद्वै᳘ देवा गा᳘र्हपत्यं चित्वा᳘ समा᳘रोहन्नयं वै᳘ लोको गा᳘र्हपत्य इम᳘मेव तं᳘ लोकं᳘ संस्कृ᳘त्य समा᳘रोहंस्ते त᳘म एवा᳘नतिदृश्य᳘मपश्यन्
२ ते ऽब्रुवन्
उ᳘प त᳘ज्जानीत य᳘थेदं त᳘मः पाप्मा᳘नमपह᳘नामहा इ᳘ति ते᳘ ऽब्रुवंश्चेत᳘यध्वमि᳘ति चि᳘तिमिछते᳘ति वाव त᳘दब्रुवंस्त᳘दिछित य᳘थेदं त᳘मः पाप्मा᳘नमपह᳘नामहा इ᳘ति
३ ते᳘ चेत᳘यमानाः
एता इ᳘ष्टका अपश्यन्नैरृतीस्ता उ᳘पादधत ता᳘भिस्तत्त᳘मः पाप्मा᳘नम᳘पाघ्नत पाप्मा वै नि᳘रृतिस्तद्य᳘देता᳘भिः पाप्मा᳘नं नि᳘रृतिम पा᳘घ्नत त᳘स्मादेता᳘ नैरृत्यः
४ तद्वा᳘ एत᳘त्क्रियते
य᳘द्देवा अ᳘कुर्वन्निदं नु तत्त᳘म स᳘ पाप्मा᳘ देवै᳘रेवा᳘पहतो यत्त्वे᳘त᳘त्करो᳘ति य᳘द्देवा अ᳘कुर्वंस्त᳘त्करवाणीत्य᳘थो य᳘ एव᳘ पाप्मा या नि᳘रृतिस्त᳘मेता᳘भिर᳘पहते तद्य !</description>
    </item>
    
    <item>
      <title>०३</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram-alt/07/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram-alt/07/03/</guid>
      <description>३ १ १ चितो गा᳘र्हपत्यो भवति
अ᳘चित आहवनीयो᳘ ऽथ रा᳘जानं क्रीणात्ययं वै᳘ लोको गा᳘र्हपत्यो द्यौ᳘राहवनीयो᳘ ऽथ यो᳘ ऽयं᳘ वायुः प᳘वत एष सो᳘म एतं त᳘दिमौ᳘ लोकाव᳘न्तरेण दधाति त᳘स्मादेष᳘ इमौ᳘ लोकाव᳘न्तरेण पवते
२ य᳘द्वेव᳘ चिते गा᳘र्हपत्ये
अ᳘चित आहवनीये᳘ ऽथ रा᳘जानं क्रीणा᳘त्यात्मा वा᳘ अग्निः᳘ प्राणः सो᳘म आत्मंस्त᳘त्प्राण᳘म् मध्यतो᳘ दधाति त᳘स्मादय᳘मात्म᳘न्प्राणो᳘ मध्यतः
३ य᳘द्वेव᳘ चिते गा᳘र्हपत्ये
अ᳘चित आहवनीये᳘ ऽथ रा᳘जानं क्रीणा᳘त्यात्मा वा᳘ अग्नी र᳘सः सो᳘म आत्मा᳘नं तद्र᳘सेना᳘नुषजति त᳘स्मादय᳘मान्त᳘मेवा᳘त्मा र᳘सेना᳘नुषक्तः
४ रा᳘जानं क्रीत्वा᳘ पर्यु᳘ह्य
अ᳘थास्मा आतिथ्यं᳘ हविर्नि᳘र्वपति त᳘स्य हविष्कृ᳘ता वा᳘चं वि᳘सृजते᳘ ऽथ वा᳘ एतद्व्य᳘तिषजत्यध्वरकर्म᳘ चाग्निकर्म᳘ च क᳘र्मणः समान᳘तायै समान᳘मिदं क᳘र्मासदि᳘ति</description>
    </item>
    
    <item>
      <title>०४</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram-alt/07/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram-alt/07/04/</guid>
      <description>४ १ १ आत्म᳘न्नग्निं᳘ गृह्णीते चेष्य᳘न्
आत्म᳘नो वा᳘ एतम᳘धिजनयति यादृ᳘शाद्व जा᳘यते तादृ᳘ङ्ङेव᳘ भवति स य᳘दात्मन्न᳘गृहीत्वाग्निं᳘ चिनुया᳘न्मनु᳘ष्यादेव᳘ मनुष्यं जन᳘येन्म᳘र्त्यान्म᳘र्त्यमनपहतपाप्मनो᳘ ऽनपहतपाप्मानम᳘थ य᳘दात्म᳘न्नग्निं᳘ गृहीत्वा᳘ चिनो᳘ति त᳘दग्ने᳘रेवा᳘ध्यग्निं᳘ जन᳘यत्यमृ᳘तादमृ᳘तम᳘पहतपाप्मनो᳘ ऽपहतपाप्मानम्
२ स᳘ गृह्णाति
म᳘यि गृह्णाम्य᳘ग्रे अग्निमि᳘ति त᳘दात्म᳘न्नेवा᳘ग्रे ऽग्निं᳘ गृह्णाति रायस्पो᳘षाय सुप्रजास्त्वा᳘य सुवी᳘र्याये᳘ति त᳘दु स᳘र्वा आशि᳘ष आत्म᳘न्गृह्णीते मा᳘मु देव᳘ताः सचन्तामि᳘ति त᳘दु स᳘र्वान्देवा᳘नात्म᳘न्गृह्णीते तद्यत्किं᳘ चात्मनो᳘ ऽधि जनयिष्यन्भ᳘वति तत्स᳘र्वमात्म᳘न्गृह्णीते स वै ति᳘ष्ठन्नात्म᳘न्नग्निं᳘ गृहीत्वा᳘नूपवि᳘श्य चिनोति पशु᳘रेष य᳘दग्निस्त᳘स्मात्पशुस्ति᳘ष्ठन्ग᳘र्भं धित्वा᳘नूपवि᳘श्य वि᳘जायते
३ अ᳘थ सत्यं सा᳘म गायति
एतद्वै᳘ देवा᳘ अब्रुवन्त्सत्य᳘मस्य मु᳘खं करवाम ते᳘ सत्य᳘म् भविष्या᳘मः सत्यं नो᳘ ऽनुवर्त्स्यति सत्यो᳘ नः स का᳘मो भविष्यति य᳘त्कामा एत᳘त्करिष्या᳘मह इ᳘ति</description>
    </item>
    
    <item>
      <title>०५</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram-alt/07/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram-alt/07/05/</guid>
      <description>५ १ १ कूर्ममु᳘पदधाति
र᳘सो वै᳘ कूर्मो र᳘समेवै᳘तदु᳘पदधाति यो वै स᳘ एषां᳘ लोका᳘नामप्सु प्र᳘विद्धानाम् प᳘राङ्र᳘सो ऽत्य᳘क्षरत्स᳘ एष᳘ कूर्मस्त᳘मेवै᳘तदु᳘पदधाति या᳘वानु वै र᳘सस्ता᳘वानात्मा स᳘ एष᳘ इम᳘ एव᳘ लोकाः᳘
२ त᳘स्य यद᳘धरं कपा᳘लम्
अयं स᳘ लोकस्तत्प्र᳘तिष्ठितमिव भवति प्र᳘तिष्ठित इव ह्य᳘यं᳘ लोको᳘ ऽथ यदु᳘त्तरं सा द्यौस्तद्ब्यवगृहीतान्तमिव भवति व्य᳘वगृहीतान्तेव हि द्यौर᳘थ य᳘दन्तरा त᳘दन्त᳘रिक्षं स᳘ एष᳘ इम᳘ एव᳘ लोका इमा᳘नेवै᳘त᳘ल्लोकानु᳘पदधाति
३ त᳘मभ्य᳘नक्ति
दध्ना म᳘धुना घृते᳘न द᳘धि हैवा᳘स्य᳘ लोक᳘स्य रूपं᳘ घृत᳘मन्त᳘रिक्षस्य म᳘ध्वमु᳘ष्य स्वे᳘नैवै᳘नमेत᳘द्रूपे᳘ण स᳘मर्धयत्य᳘थो द᳘धि हैवा᳘स्य᳘ लोक᳘स्य र᳘सो घृत᳘मन्त᳘रिक्षस्य म᳘ध्वमु᳘ष्य स्वे᳘नैवै᳘नमेतद्र᳘सेन स᳘मर्धयति</description>
    </item>
    
  </channel>
</rss>
