+++
title = "१४ ०५ उत्तरयोः पूर्वा"

+++
**उत्तरयोः** ऋचोः वीणागाथिनौ गायेताम् ।
केषां कतरा गाथा? इत्यत आह **पूर्वेति** ।
**पूर्वा** "यौगन्धरिः"इत्येषा ।
साल्वदेशीयानां त्रयाणां वर्णानामपि गाथा ; "साल्वीः" इत्यविशेषलिङ्गात् ।
अन्यदेशवासिनां **ब्राह्मणानामितरा** "सोम एव नो राजा" इत्येषा ।
क्षत्रियवैश्यानां तु "सोमो नो राजाऽवतु मानुषीः प्रजाः" (आश्व. गृ. १-१२-७.) इत्याश्वलायनीये दृष्टायां सार्ववर्णीक्यामृचि गानं कर्तव्यम् ।
न तु गानाभावः ।
गायतमित्यविशेषेण संशासनविधानात् ।
केचित्—साल्वानामपि ब्राह्मणानामितरेति ॥५॥