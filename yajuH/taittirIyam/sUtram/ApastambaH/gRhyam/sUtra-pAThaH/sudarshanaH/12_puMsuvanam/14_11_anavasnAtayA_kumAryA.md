+++
title = "१४ ११ अनवस्नातया कुमार्या"

+++
स्नाननिमित्तस्य रजसोऽनुत्पन्नत्वात् या न स्नाता तया **अनवस्नातया** कन्यया दृषदर्थापन्ने **दुषत्पुत्रे** शुङ्गां निधाप्य **दृषत्पुत्रान्तरेण** पेषयित्वा तद्रसं वस्त्रेण **प्लावयित्वा** ततो जायामपरेणाग्निं **प्राचीं** प्राक्छिरसं **उत्तानाम्** ऊर्ध्वमूखीं, **निपात्य** शाययित्वा ।
"पुंसुवनमसि" इति यजुषा **दक्षिण नासिकाछिद्रे अङ्गुष्ठेन** करणभूतेन तद्रसम् **अपिनयति** गर्भं प्रापयति ।
सा रसं न निष्ठीवेदित्यर्थः ॥११॥