+++
title = "१६ ०१ जन्मनोऽधि षष्ठे"

+++
**जन्मनोऽधि** जन्मन आरभ्य, दिवसगणनया **षष्ठे मासि** ।
तेन मार्गशीर्षशुक्ले द्वितीयायां जातस्य न मार्गशीर्षो मासः पूर्णो गण्यते ।
अत एव ज्योतिषे बृहस्पतिः—
"पञ्चाशद्दिवसात् त्रिघ्नात्पश्चात्त्रिहतषष्टिकात् ॥
अर्वागेवोत्तमा भुक्तिः"......
इति । **ब्राह्मणान् भोजयित्वेत्य्** उक्तार्थम् ।
आशीर्वचनानन्तरं दध्यादिचतुष्टयं संसृज्य **उत्तरैर्मन्त्रैः** "भूरपां त्वौषधीनां" इत्यादिभिश्चतुर्भिः कुमारं सकृदेव प्राशयेत् ।
सम्बुद्ध्या च नामग्रहणम् ।
द्वितीयतृतीययोरपि "त्वौषधीनाम्" इत्यादेरनुषङ्गः ॥१॥