+++
title = "०७ ०७ अग्निस्स्विष्टकृद् द्वितीयः"

+++
देवतेति शेषः ।
स्थालीपाकशेषात् द्वितीयो होमः कर्तव्यः ।
तस्मिन् अग्निस्स्विष्टकृद्देवतेत्यर्थः ।
अर्थसिद्धेऽपि द्वितीये "द्वितीय" इति ग्रहणे प्रयोजनं "सदसस्पतिर्द्वितीयः" (आप. गृ. ८-२.) इत्यत्र वक्ष्यते ।
केचित्– पूर्वहोमेन तुल्यधर्मत्वज्ञापनम् ।
तथा च सति "यथोपदेशं प्रधानाहुतीः" इत्यत्र स्विष्टकृतमपि हुत्वा जयादीत्येवमादि भवेदिति ॥७॥