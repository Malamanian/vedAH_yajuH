+++
title = "०७ २६ अविकृतमातिथ्यम् "

+++
अतिथिर्यस्य कर्मणो निमित्तं त**दातिथ्यम्**, गवालम्भ इत्यर्थः ।
त**दविकृतं** यथोपदिष्टमेव स्यात् ।
नात्र "अग्निमिद्ध्वा" (आप. गृ. १-१२.) इत्यादि सामान्यमपि तन्त्रम्, पार्वणं तु दूरे; "कृत्स्नविधानात् यजतेरपूर्वत्वम्" (जै. सू. ८-१-५.) इति न्यायात् ।
"कृत्स्नविधानं च तस्यै वपां श्रपयित्वोपस्तीर्णाभिघारितां मध्यमेन्तमेन वा पलाशपर्णेनोत्तरया जुहोति" (आप. गृ. २२-४.) इति ।
एतच्च प्रदर्शनार्थम् ।
तेन वपाहोमानन्तरं किंशुकहोमसर्षपहोमफलीकरणहोमादयोऽप्यपूर्वा एव; कृत्स्नविधानस्य तुल्यत्वात् ।