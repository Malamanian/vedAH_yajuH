+++
title = "०४ ०१ सुहृदस्समवेतान् मन्त्रवतो"

+++
पूर्वत्र "इन्वकाभिः प्रसृज्यन्ते" (आप.गृ. २-१६.) इति विवाहोपयोगिनो वरप्रेषणस्य कालोऽभिहितः ।
इदानीं तस्य विधिमाह—
**सुहृदः** आत्मनो मित्राणि ।
**समवेतान्** आत्मानं प्रत्येककार्यान् ।
**मन्त्रवतः** मन्त्रब्राह्मणवतः, "शुचीन् मन्त्रवतः" (आप. ध. २-१५-११.)
इतिवन्मन्त्रग्रहणस्य प्रदर्शनार्थत्वात् ।
**वरान्** वरयितॄन् ।
वरः **प्रहिणुयात्** प्रेषयेत् ।
एते युग्मा ब्राह्मणाश्चेति केचित् ॥१॥