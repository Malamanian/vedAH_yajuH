+++
title = "१२ ०१ वेदमधीत्य स्नास्यन्"

+++
वेदं मन्त्रब्राह्मणलक्षणम् ।
एकवचनं जात्यभिप्रायम् ; "वेदानधीत्य वेदौ वा वेदं वापि यथाक्रमम्" ॥
(म.स्मृ.३-२)
इति मनुवचनात् ।
**अधीत्य** पाठतश्चार्थतश्चाधिगम्य, सषडङ्गं समीमांसं वेदमधीत्येत्यर्थः ।
अधीत्येति च विधिः ।
"वेदं व्रतानि वा पारं नीत्वा ह्युभयमेव वा ।
इत्यस्य प्रदर्शनार्थः ।
**स्नास्यन्** स्नानाख्यं कर्म करिष्यमाणः **प्रागुदयात्** प्रागादित्योदयात् ।
**व्रजं** गोशालां परिश्रितां **प्रविश्ये**त्त्यादि व्यक्तार्थम् ॥१॥