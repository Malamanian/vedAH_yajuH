+++
title = "१५ १२ प्रवासादेत्य"

+++
**प्रवासादागत्योत्तराभ्यां** "अङ्गादङ्गात्" "अश्मा भव" इत्येताभ्यां **पुत्रस्याभिमन्त्रणं** कर्तव्यम् ।
तथैताभ्यामेव **मूर्धन्यवघ्राणम्** ।
असावित्यस्य स्थाने दशम्यां कृतं नाम सम्बुद्ध्या गृह्णाति ।
केचित् "अङ्गादङ्गादित्यभिमन्त्रणम् ।" "अश्मा भवे"त्यवघ्राणमिति ।
तथा सति एवं विभज्यैव विनियुञ्जीत, क्रमेणेति वा ब्रूयात् ।
ततः पुत्रस्य **दक्षिणे कर्णे उत्तरान्** "अग्निरायुष्मान् स वनस्पतिभिः" इत्यादिकान् सानुषङ्गान् पञ्च **मन्त्रान् जपेत्** ।
एतच्च त्रयं प्रतिपुत्रमावर्तते ॥१२॥