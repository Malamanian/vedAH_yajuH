+++
title = "०७ १६ योऽस्यापचितस्तस्मा ऋषभम्"

+++
**अस्य** वरस्य **योऽपचितः** पूज्यः आचार्यः, **तस्मै ऋषभं** स्थालीपाकस्य दक्षिणां **ददति** वधूः ।
स्वकुलादानीयर्त्विजे वराय दातव्या सती दक्षिणा जायापत्योः अन्योन्यदानप्रतिग्रहाभावात् तदाचार्याय चोद्यते ।
तेनासौ परिक्रीतो भवति ।
दृश्यते चायं न्यायो धर्मशास्त्रे– "न पिता याजयेत् पुत्रं न पुत्रः पितृयाजनम्" इत्याद्युक्त्वा ऽऽचार्याय दक्षिणां दद्युरिति ॥१६॥
