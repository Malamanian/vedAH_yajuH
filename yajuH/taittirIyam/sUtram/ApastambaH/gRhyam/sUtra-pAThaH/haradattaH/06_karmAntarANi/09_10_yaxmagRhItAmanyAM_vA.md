+++
title = "०९ १० यक्ष्मगृहीतामन्यां वा"

+++
**यक्ष्मा** राजयक्ष्मा क्षयरोगः ।
तेन गृहीतां **भार्या अन्यां वा** स्वां स्त्रियं मातृप्रभृतिं ज्ञात्वा भैषज्यमिदं कर्तव्यम् ।
किं तत्?
उत्यते— ब्रह्मचर्येण युक्तः **पुष्करस्य संवर्तमूलैः** परिमण्डलाकारैः मूलैः ।
संवर्तमूलैश्चेत्यन्ये ।
संवर्तिका नवदलमिति नैघण्टुकाः ।
**उत्तरैर्मन्त्रैः** "अक्षीभ्यां ते नासिकाभ्यां" इत्यादिभिः ।
**यथालिङ्गं** तस्या अक्ष्यादीन्यङ्गानि संमृश्य **प्रतीचीनं** यथा तथा **निरस्येत् ।**
यथालिङ्गवचनात् प्रतिमन्त्रं सम्मर्शनं निरसनं च ।
एकैकेन मूलेन सम्मर्शनम्, बहुवचनस्य सर्वापेक्षत्वात् ।
आन्त्रादीनामन्तर्गतत्वात्
बहिस्तत्प्रदेशे सम्मार्जनम् ॥१०॥
