+++
title = "०२ १६ इन्वकाभिः प्रसृज्यन्ते"

+++
नक्षत्रप्रशंसार्था गाथा विवाहप्रकरणे वरप्रसङ्गार्थमुदाहृता ।
यदि वराः कन्याया वरयितारः कन्या वरणार्थं इन्वकाभिः प्रसृज्यन्ते ॥  १६ ॥

ते वरास्तैर्दुहितृमद्भिः ।
**प्रतिनन्दिताः** सिद्धार्था भवन्ति ।
तस्माद्वरप्रसङ्गे प्रशस्तमिन्वका नाम नक्षत्रम् ।
"इन्वकाशब्दो मृगशिरसी"ति स्वयमेव व्याख्यास्यति ।
तस्मात् ज्ञायते– स्मृत्यन्तरप्रसिद्धा लौकिक्येवेयं गाथा, न सूत्रकारस्य कृतिरिति ॥१७॥
________________________