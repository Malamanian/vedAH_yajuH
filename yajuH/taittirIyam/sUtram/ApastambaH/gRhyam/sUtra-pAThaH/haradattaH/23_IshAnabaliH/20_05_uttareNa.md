+++
title = "२० ०५ उत्तरेण"

+++
**उत्तरेण यजुषा** "स्वस्तिनः पूर्णमुख" इत्यनेन उपस्थानं च महादेवस्य, तत्प्रधानत्वात् कर्मणः ।
"पूर्णमुख" इत्यपि तस्यैव निर्देशः ।
पूर्णाहुतिभिः पूर्णमुखः ।
**उपस्थाय** तत उत्तरैर्मन्त्रैः "गृहपोपस्पृशेत्यादिभिः अष्टादशभिः **सहौदनानि** पर्णानि मन्त्रप्रतीताभ्यो देवताभ्यो ददाति ।
तत्र चादितस्सप्तभिः प्रतिमन्त्रं **द्वे द्वे** पर्णेददाति ।
अष्टमेन दशदेवसेनाभ्य इति वदन् मन्त्रप्रतीता देवता दर्शयति ।
तत्र गृहप इति महादेवाभिधानं मन्यते गृहान् पातीति ।
"नमो रुद्राय वास्तोष्पतय" इति च मन्त्रान्तरम् ।
तस्मादनेन देवाय पर्णद्वयं तस्यैवौदनात् ।
गृहपी देवी, तस्मादनेन मन्त्रेण देव्यै दातव्यं तस्या एवौदनात् ।
**घोषिणी** इत्यादयः, सर्वगणा देवस्यानुचराः ।
तेभ्योऽपि देवकुटीसमीपे तस्यावोदनात् पर्णद्वयानि ।
**देवसेना** भूतगणाः ।
तेभ्योऽपि सर्पगणवत् ।
**दशोत्तराभ्यः** "या आख्याता" इत्यस्मिन्नुत्तरे मन्त्रे प्रतीता उत्तरा देवताः ।
ताभ्यो दश पर्णानि तेनैव मन्त्रेण देवस्यैवौदनात् ॥५॥
