+++
title = "११ २२ एवमन्यस्मिन्नपि"

+++
यथा ऽस्योपनयनाग्नेः नित्य-धारण-पक्षे समिधादानं नित्यत्वेन चोदितं,  
**एवं** त्र्यहं धारणपक्षे त्र्यहाद् ऊर्ध्वं **अन्यस्मिन्नप्य्** अग्नाव् इदं कर्म कर्तव्यमित्यर्थः ॥२३॥

अरण्य-ग्रहणात् ग्राम्याणां फलवतां वृक्षाणां प्रतिषेधः ।
**आहृत्येति** वचनात् अन्यैर् आहृतानां प्रतिषेधः ।

**एधाः** काष्ठानि ।
एध-ग्रहणम् अग्नेर् आहरण-शङ्का-निवृत्त्य्-अर्थम् ।
सामयाचारिकेषु विधिः - गुर्वर्थं ब्रह्मचारिणस् समिद्-आहरणं विधत्ते । इदं त्व् आत्मार्थम् ॥२२॥
