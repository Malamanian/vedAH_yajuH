+++
title = "२३ १० परिषेचनान्तङ् कृत्वाऽभिमृतेभ्य"

+++
अथ अमात्यानां शरीररेषणे इत्यस्मिन्नद्भुते कश्चिद्विशेषः येषां पूर्वापरा अन्वञ्चः प्रमीयन्ते ते **अभिमृतास्**तेभ्यस्तदर्थं तेषां मृत्युशमनार्थं उत्तरं कर्म होममिमं कृत्वा परिषेचनान्तेऽश्मानं **परिधिं** अन्तर्धानं मृत्त्युनिवारणार्थं प्रतिष्ठापयति **उत्तरयर्चा** "इमं जीवेभ्य" इत्येतया ।
अभ्यासः प्रश्नसमाप्तिद्योतकः ।
परिधिमिति वचनात् तस्याश्मनः प्रच्यावनं न कार्यम्, तत्रैव प्रतिष्ठितो भवति ॥१०॥
इति श्रीहरदत्तमिश्रविरचितायां गृह्यवृत्तावनाकुलायां त्रयोविंशः खण्डः ॥
समाप्तश्चोत्तमोऽष्टमः पटलः ॥

॥ संपूर्णाऽनाकुला वृत्तिः ॥
