+++
title = "17 न ब्रह्मचारिणो विद्यार्थस्य"

+++
## सूत्रम्
न ब्रह्मचारिणो विद्यार्थस्य परोपवासोऽस्ति ।। १७ ।।
### टिप्पनी
ब्रह्मचारिविद्यार्थशब्दयोरर्थ उक्तः । यो ब्रह्मचारी विद्यार्थो भवति न तेन दिवसमात्रमपि परस्य समीपे वस्तव्यम्। आचार्यस्य समीप एव वस्तव्यमित्युक्तं भवति । विद्यार्थस्येति वचनात् नैष्ठिकस्य कदाचिदन्यत्र [^४]वासेऽपि न दोषः । यद्वा भोजननिवृत्तिरेवोपवास: । परलोकार्थ उपवासः परोपवासः स विद्यार्थस्य न भवति। नैष्ठिकस्य तु[^५] दोषः। अत्र पक्षे [^६] आहिताग्निरनड्वानि'ति विद्यार्थब्रह्मचारिविषयम् ॥१७॥  

[^४]: वासो न दोषः इति क. पु.

[^५]: न दोषः इति ख० पु.

[^६]: आप० ध० २, ९. १३
