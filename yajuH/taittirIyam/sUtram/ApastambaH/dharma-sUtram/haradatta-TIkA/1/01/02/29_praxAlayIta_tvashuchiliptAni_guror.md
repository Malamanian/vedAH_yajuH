+++
title = "29 प्रक्षालयीत त्वशुचिलिप्तानि गुरोर्"

+++
## सूत्रम्
प्रक्षालयीत त्वशुचिलिप्तानि[^३] गुरोरसन्दर्शे ॥२९॥
### टिप्पनी
यानि तु मूत्रपुरीषाद्यशुचिलिप्तान्यङ्गानि तानि कामं[^४] मृदाद्भिः प्रक्षालयेत् यावद्गन्धो लेपश्चापैति । तदपि गुरोरसन्दर्शे[^५] यत्र स्थितं गुरुर्न पश्यति तत्र। आचार्यप्रकरणे गुरुग्रहणात् पित्रादीनामपि ग्रहणम् ॥ २९ ॥  

[^३]: गुरोरसन्दर्शने इति क. पु.  

[^४]: मृद्वारिभि. इति व. पु.  

[^५]:

    यत्र गुरुन पश्यति तत्र । इति ख. पु. 'यत्र लिप्तं गुरुः' इति ग, पु.  
