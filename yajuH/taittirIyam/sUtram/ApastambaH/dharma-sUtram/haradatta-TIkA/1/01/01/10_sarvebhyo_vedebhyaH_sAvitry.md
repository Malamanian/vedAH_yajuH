+++
title = "10 \"सर्वेभ्यो वेदेभ्यः सावित्र्य्"

+++

## सूत्रम्
सर्वेभ्यो वै वेदेभ्यस्सावित्र्यनूच्यत इति हि ब्राह्मणम् ॥१०॥  
### प्रस्तावः
अनेकवेदाध्यायिनां वेदव्रतवदुपनयनमपि प्रतिवेदं भेदेन कर्तव्यमिति प्राप्ते उच्यते—
### टिप्पनी
> [^७]'त्रिभ्य एव तु वेदेभ्यः पादं पादमदूदुहत् ।  
> तदित्यृचोऽस्यास्सावित्र्याः परमेष्ठी प्रजापतिः॥' इति [^८]मनुः ।  

[^७]: मनु स्मृ. २ ७७.  

[^८]: मनुवचनम् इति. ख. पु  


ततश्चोपनयने यत्सावित्र्या अनुवचनं तन्मुखेन सर्वे वेदा अनृक्ता
भवन्तीत्यगृह्यमाणविशेषत्वादेकमेवोपनयन सर्वार्थमिति । अस्मिन्नर्थे ब्राह्मणमपि भवति [^१]ब्राह्मणमेव वा पठितम् । आथर्वणस्य वेदस्य पृथगुपनयनं कर्तव्यम् । तथा च तत्रैव श्रुतम्—[^२]नान्यत्र संस्कृतो भृग्वङ्गिरसोऽधीयते'ति ॥ १०॥  

[^१]:

    प्रमाणं भवति, ब्राह्मणमिति हि वाचा पठितम् , इत्यशुद्धः पाठः ख. पु.  

[^२]: गोप०ब्र० १. २९.
