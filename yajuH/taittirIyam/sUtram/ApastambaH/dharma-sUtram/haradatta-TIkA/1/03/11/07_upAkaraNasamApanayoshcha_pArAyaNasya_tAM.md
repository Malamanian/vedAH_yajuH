+++
title = "07 उपाकरणसमापनयोश्च पारायणस्य तां"

+++
## सूत्रम्
उपाकरणसमापनयोश्च पारायणस्य तां विद्याम् ॥ ७॥  
### टिप्पनी
अनेकवेदाध्यायी यद्येकस्य वेदस्य पारायणं कुरुते तदा तस्य पारायणस्य [^१]ये उपाकरणोत्सर्जने, तयोः कृतयोस्तां विद्यां तदहर्नाऽधीयीत । एतदेव ज्ञापकं पारायणस्याऽप्युपाकरणोत्सर्जने भवत इति । 'तां विद्यामि'ति वचनाद्विद्यान्तराध्ययने न दोषः ॥ ७॥  

[^१]: उपाकरणोत्सर्जनयोः कृतयोः, इति ड. पु.  
