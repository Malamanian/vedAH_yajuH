+++
title = "05 स्त्रीणाञ् चैवम्"

+++
## सूत्रम्
स्त्रीणां चैवम् ॥५॥  
### टिप्पनी
'क्षत्रियं हत्वे'(२४. १.)त्यादिषु अन्नवचनान्तेषु निमित्तेषु यानि प्रायश्चित्तान्युक्तानि तानि स्त्रीणामप्येवमेव कर्तव्यानि । एतत् 'चत्वारो वर्णा' इति जात्याभिधानादेव[^१] प्राप्तं सन्नियमार्थमुच्यते—अत ऊर्ध्वं पुरुषस्यैव न स्त्रीणामिति । अपर आह— जात्याभिधानादेव सिद्धे अतिदेशार्थं वचनम् । अतिदेशेषु चाऽर्धं प्राप्यते इति स्मार्तो न्यायः । तेन स्त्रीणामर्धप्राप्त्यर्थं वचनमिति । तथा च भार्गवः —  

अशीतिर्यस्य वर्षाणि बालो वाप्यूनषोडशः ।  
प्रायश्चित्तार्धमर्हन्ति स्त्रियो व्याधित एव च ॥' इति ॥५॥  

[^१]:

    प्रायश्चित्तं प्राप्तम्, तन्नियम' इति क. पु.  
