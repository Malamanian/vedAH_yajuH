+++
title = "04 प्रयतः प्रसन्नमनाः सृष्टो"

+++
## सूत्रम्
प्रयतः प्रसन्नमनास्पृष्टो भोजयेब्राह्मणान् ब्रह्मविदो योनिगोत्रमन्त्रान्तेवास्यसम्बन्धान् ॥ ४ ॥  
### टिप्पनी
प्रयतः स्नानाचमनादिना शुद्धः । प्रसन्नमनाः अव्याकुलमनाः । सृष्टः उत्साहवान् । [^१] 'सृष्टश्चेब्राह्मणवधे हत्वाऽपी'तिदर्शनात् । [^२] वृत्तिसर्गतायनेषु क्रमः' इत्यत्र च सर्ग उत्साहः । एवंभूतो ब्राह्मणान् भोजयेत् । कीदृशान् ? ब्रह्मविदः आत्मविदः । योन्यादिभिरसम्बन्धान् योनिसम्बन्धा मातुलादयः । गोत्रसम्बन्धा सगोत्राः । मन्त्रसम्बन्धा ऋत्विजो याज्याश्च । अन्तेवासिसम्बन्धाश्शिष्या आचार्याश्च ॥ ४॥  

[^१]: गौ०ध० २२. ११.  

[^२]: पा०सू० १ ३. ३८.  
